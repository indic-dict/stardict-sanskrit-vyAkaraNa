<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
</it>
 इति उभयतोभाषाः स्वरितेतोऽनुदात्ताः एतेऽदिप्रभृतयोऽनुदात्ताः ।
<it value="set" svara="anuxAwwewaH">आत्मनेभाषा इति आत्मनेपदिन इत्यर्थः उदात्ताश्च चक्षिङ्प्रभृतयः।
<div style="color:blue;" mAnaka_rUpa="चक्षिँङ्">चक्षिङ् </div>&nbsp;<div style="color:red;">व्यक्तायां_वाचि</div>&nbsp;- इकारोऽनुदात्तेतश्च हलादेः (3/2/149) इति विशेषणार्थो युजर्थश्च । यद्येवं तत एवात्मनेपदं सेत्स्यति  किं ङित्करणेन ? अन्तेदित्त्वान्नुम् स्यात् । नुम् मा भूदित्यर्थः । एवं तर्ह्यकारोऽस्तु  तत एवात्मनेपदं युजपि भविष्यति । वैचित्र्यार्थमनुबन्धद्वयस्योपादानमित्येके । आत्मनेपदानित्यत्वज्ञापनार्थमित्यन्ये । आचष्टे । आचक्षाते । आचक्षते । वा लिटि (2/4/55) इति (4) । ख्याञादेशविकल्पः । आचख्यौ । आचख्ये । आचचक्षे । अस्यतिवक्तिख्यातिभ्योऽङ् (3/1/52) अख्यत् । अख्यत । प्रियाख्यः । मूलविभुजादिकः (325, वा)  गोसंख्यः । पशुसंख्यः । विचक्षणः । नृचक्षाः । असुन् । सञ्चक्ष्या । दुर्जनाः । वर्जनीया  इत्यर्थः ।। 7 ।।</body></html>
