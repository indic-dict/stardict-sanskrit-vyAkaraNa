<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

(6) प्रातिपदिकाद् धात्वर्थे बहुलमिष्ठवच्च  प्रातिपदिकाद्धात्वर्थे णिज् भवति  तस्मिंश्च णिचि इष्ठवत् (44) कार्य्यमतिदिश्यते  पटुमाचष्टे करोति वा पटयति  अपीपटत्  लघयति  अलीलघत्  परत्वाद् वृद्धौ कृतायां सन्ध्यक्षरलोप इति अनग्लोपित्वम् ष केचित् पुनर्नाग्लोप (742) इत्यत्र अगिति प्रत्याहारग्रहणसामर्थ्यादकृतायामेव वृद्धौ सन्ध्यक्षरलोप इत्यग्लोपित्वे टिलोपमिच्छन्ति  तन्मते चापपटत् अललघदिति भवति  आशिषं करोति आशिषयति  प्रकृत्यैकाच् (64163) इति प्रकृतिभावान्न टिलोपः  पठन्तमाचष्टे पठयति  युवानमाचष्टे यवयति  स्रग्विणमाचष्टे स्रजयति  स्थिरमाचष्टे स्थापयति  बाहुल्याद् वृद्ध्यभावे स्थपयति च  कुमारीमाचष्टे कुमारयति  खट्वयति (45) 
(7) तत्करोति तदाचष्टे  यद्यप्यनेन वाक्यार्थो निर्दिश्यते तथाप्याख्यातार्थस्य प्राधान्यात् प्रधानमाख्यानं करणं वेति तस्यैव प्रत्ययार्थत्वम्  परिशिष्टस्तु प्रकृत्यर्थ इति द्वितीयान्तात् प्रत्यय  तथाचैवोदाहृतम् 
(8) तेनातिक्रामति  अश्वेनातिक्रामति अश्वयति  हस्तिनातिक्रामति हस्तयति 
(9) धातुरूपञ्च  धातुः स्वेन रूपेणावतिष्ठते  बहुलवचनानुवृत्तेः कृल्लुक् प्रकृतिवच्च कारकं भवति  सीताहरणमाचष्टे सीतां हारयति  कंसवधमाचष्टे कंसं घातयति  आख्यानात् कृदन्तात् तदाचष्ट इति कृल्लुक् प्रकृतिप्रत्यापत्तिः प्रकृतिवच्चकारकम् (3126, वा) इत्यनेन चायमर्थो दर्शितः 
(10) कर्त्तृकरणाद् धात्वर्थे  कर्त्तुर्यत् करणं साधकतमं ततो णिज् भवति  दात्रेण लुनाति दात्रयति  असिना च्छिनत्ति असयति  परशुना च्छिनत्ति परशयति  करणस्य कर्त्तुग्रहणं विशेषणम्  किमर्थम् ? चक्षुरादीन्द्रियवचनो यः करणशब्दस्तत्परिग्रहो मा भूदिति  तत्परिग्रहे चक्षुरादिशब्देभ्य एव स्यात्  
<div style="color:blue;" mAnaka_rUpa="चित्र">चित्र </div>&nbsp;<div style="color:red;">चित्रीकरणे</div>&nbsp;- चित्रयति आलेख्यं करोतीत्यर्थः  चित्रं करोति चित्रीयत इत्याश्चर्य्यं करोतीत्यर्थः  कदाचिद् दर्शने च  चित्रयति चक्षुः  चित्रयति वक्षः  358 </body></html>
