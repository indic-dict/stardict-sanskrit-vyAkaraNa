<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="एजृँ">एजृ </div>&nbsp;<div style="color:blue;" mAnaka_rUpa="भ्रेजृँ">भ्रेजृ </div>&nbsp;<div style="color:blue;" mAnaka_rUpa="भ्राजृँ">भ्राजृ </div>&nbsp;<div style="color:red;">दीप्तौ</div>&nbsp;- एजते । एजाञ्चक्रे । अङ्गमेजयः । मा भवानेजिजत् । एजतीति  एजृ कम्पन इत्यस्य भवति । भ्रेजते । बिभ्रेजे । अबिभ्रेजत् । भ्राजते । बभ्राजे । अबिभ्रजत् । अबभ्राजत्  ।भ्राजतेरनुदात्तेत्त्वप्रतिपादनार्थमकारानुबन्धे कर्त्तव्य ऋकारानुबन्धकरणमात्मनेपदमात्रफलकम् ऋकारानुबन्धप्रकरणात् । भ्राजतिश्चयं फणादिसप्तकेऽपि पठिष्यते । तत्र द्विष्पाठफलं ब्रुवते व्रश्चादिसूत्रे (8/2/36) राजिसहचरितस्य भ्राजेर्ग्रहणं यथा स्यादिति । तेन भ्राष्ट्रिः। भ्राक्तिरिति द्वयमुपपद्यते । आत्मनेपदानित्यत्वार्थमित्येके । तद्विकल्पञ्च यथाभिधानं बोधयति । तेन लभते । लभति । सेवते । सेवति ।मोदति । मोदति । इत्यादि सिध्यति ।। 176-178 ।। </body></html>
