<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="आङः-शासुँ">आङ्- शासु</div>&nbsp;<div style="color:red;">इच्छायाम्</div>&nbsp;- उकारोऽस्य ।नाग्लोपिशास्वृदिताम् (7/4/2) इत्यत्र सामान्यग्रहणाविधातार्थः । उदितो वा (7/2/56) इति विशेषणार्थश्च । क्त्वाप्रत्ययस्य च ।प्रयोगश्छन्दस्येव । सम्भवति । तत्र ल्यपोऽभावः फलम् । क्त्वापि छन्दसि (7/1/38) इति अनादेशः । प्रयोजनान्तरमिड्विकल्पश्च । आशासित्वा । आशास्त्वेति । आशास्ते । आशासाते । आशासते । आशास्से । आशशासे । आशासिष्टा । आशशासत् । आशास्तः । आशास्तवान् । आशासयति । आशासा (8) । आङ्सहितस्य शासेरिह ग्रहणाच् शासु अनुशिष्टौ इत्यस्य ग्रहणं नेष्यत इति शास इदङ्हलोः (6/4/34) इतीत्त्वं न भवति । आशीरिति तु ज्ञापकात् सिद्धम् (9) ।।12 ।।</body></html>
