<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="ग्रथिँ">ग्रथि </div>&nbsp;<div style="color:red;">कौटिल्ये</div>&nbsp;- ग्रन्थते ग्रन्थ्यते । जग्रन्थे  ।जग्रन्थाते ।।"श्रन्थँ मोचनप्रतिहर्षणयोः, ग्रन्थँ सन्दर्भे इति क्र्य्यादौ । तयोस्तु श्रथ्नाति । श्रथ्यते । ग्रथ्नाति । ग्रथ्यते  इत्यादि  रूपम् । श्रन्थ ग्रन्थ सन्दर्भ इति चुरादौ विकल्पितणिच्प्रकरणे । श्रन्थयति  श्रन्थति । ग्रन्थयति ग्रन्थति । क्रादेश्चुरादेश्चानिदितः । श्रन्थिग्रन्थिदम्भिस्वञ्जीनामिति लिटः कित्त्वे सति श्रेथतुः, श्रेथुः । ग्रेथतुः, ग्रेथुरिति  भवति । केचित् तु वाग्रहणमस्मिन् वाक्ये कुर्वन्ति । तथा च सदिस्वञ्ज्योः परस्य लिटि (8/3/118) इत्यत्र वृत्तावुक्तं स्वञ्जेः परस्य लिटो विकल्पेन कित्त्वमिच्छन्तीति । तन्मतेनैतयोरपि पक्ष शश्रन्थतुर्जग्रन्थतुरित्येवं भवति । सर्वत्र णिश्रन्थिग्रन्थिब्रूञात्मनेपदाकर्मकाणाञ्च (3/1/89, वा) इति कर्मकर्तरि यक्चिणोः प्रतिषेधः । श्रन्थते स्वयमेव । श्रथ्नीते । अश्रन्थिष्ट । ग्रन्थते । ग्रथ्नीते । अग्रन्थिष्टः  ।।35 ।। </body></html>
