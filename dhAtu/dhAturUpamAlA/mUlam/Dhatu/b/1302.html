<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="कुस्मँ">कुस्म </div>&nbsp;<div style="color:red;">नाम्नो वा</div>&nbsp;कुस्ममिति दृष्टम्- कुस्मेत्यस्मान् नाम्नः प्रातिपदिकाण्णिज् वा भवति  यद्वा-कुस्ममिति प्रकृत्यन्तरं दृष्टम्, कुपूर्वात् स्मयतेः (1678) परिखादिवद् अन्येष्वपि दृश्यते (32101) इति डप्रत्ययः, कुस्मयते, कुस्मयति  ननु स्मिङः कुपूर्वात् कुस्मयत इति सिद्धम्, कुस्माच्च नाम्नः सर्वप्रातिपदिकेभ्यः क्विपि (द्र0 3111 भा0) कुस्मतीति सेत्स्यति तत्किमर्थं कुस्म नाम्नो वेत्युच्यते? इति चोदित्वा परिहरति-कुस्मयतिरकारितः इति  कोर्नाम्ना सह नित्यसमासोऽस्ति (द्र0 2218), न तु कुत्सितं स्मयते इति तिङा उपपदमतिङ् (2219) इति  ततश्च स्मयते कु इत्यपि प्रयोगानियमः, स्यात्, स च नेष्यते  अथाण्यन्तेऽपि प्रकृत्यन्तरे भाषायामेतद्रूपं भवेत्, केन निवार्यत इत्याह-उपसर्गस्य बाह्यत्वमिष्यते प्रकुस्मयते, विकुस्मयत इति - ते प्राग्धातोः (1480) इति, कुस्मयत इति, कुस्मयत इत्युपसर्गस्य इत्यपव्याख्या  अपि च सार्वधातुके यकि णिलोपे कुस्म्यत इतीष्यते, कुस्मीयत इति स्यात्, कुस्मयाञ्चक्रे इत्यपि कुस्मियाञ्चक्रे इति वा, कुसिष्मिया इति वा, अचुकुस्मतेति वा, चुकुस्मयिषते कुसिस्मयिषते इति, कुस्मनेति कुस्मितिः, कुस्मयित्वेति प्रकुस्म्येति, तस्मादकारित एव  न तु स्वार्थनिर्देशं विना क्रियावाचित्वाभावत् क्रियानिबन्धनाः कारकप्रत्ययाः कर्तव्याः  अथ तत्करोत्याद्यर्थे सूत्रयत्यादिवद् (द्र0 3226 वा0)  अपि णिज् इष्यते, तर्हि प्रातिपदिकाद् धात्वर्थे (10295) इत्यनेन सिद्धः? सत्यम्, किन्त्वात्मनेपदप्रवृत्तिर्धातुरूपनिवृत्तिश्च पृथक्पाठेऽस्य प्रयोजनम्  दुर्गस्तु कुस्मयन इत्यपाठीत्  कुस्मेति धातुर्मतिदृष्टं बुद्ध्योत्पादितमर्थमाहेति च 178 </body></html>
