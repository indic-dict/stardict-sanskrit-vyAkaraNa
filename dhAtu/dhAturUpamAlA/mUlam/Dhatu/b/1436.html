<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

प्रातिपदिकाद्धात्वर्थे, बहुलमिष्ठवच्च- यतस्ततः प्रातिपदिकान्नाम्नो यथादर्शनं धात्वर्थे, क्रियाविशेषणे, णिज् भवति  कूलमुल्लङ्घयति उत्कूलयति  कूलप्रतीपङ्गच्छति-प्रतिकूलयति  कूलमनुगच्छति-अनुकूलयति  लोष्टान्यवमर्दयति-अवलोष्टयति  तृणान्युत्पूल्य शातयति-उत्तृणयति  पुत्रं सूते-पुत्रयति  वृक्षं रोहति -वृक्षयति                
तत्रैव निदर्शनार्थमाह-
तत्करोति- तदाचष्टे- तेनातिक्रामति-
 धातुरूपञ्च- तदिति द्वितीयासमर्थात् प्रातिपदिकात् करोत्यर्थे आचष्टेऽर्थे च णिज् भवति, तथा तेनेति तृतीयासामर्थ्याद् अतिक्रामत्यर्थे णिज् भवति 
तीक्ष्णं करोति-तीक्ष्णयति, सूत्रयति  वाक्यमाचष्टे-वाक्ययति, वेदयति  हस्तिनाति क्रामति-हस्तयति, अश्वयति  स च णिज् इष्टवद् बहुलं भवति  कानि पुनरिष्ठवत्वे प्रयोजनानि ? णाविष्ठवत्प्रातिपदिकस्य इति पुंवद्भावो रत्वं टिलोपो यणादिलोपपूर्वगुणौ प्राद्यादेशा विन्मतोर्लुक् च (द्र0 महा0 64155) हरिणीमाचष्टे-हरितयति, पृथुमाचष्टे-प्रथयति, पटुमाचष्टे-पटयति, दूरं नयति-दवयति, युवानमीक्षते-यवयति, क्षिप्रं भुङ्क्ते-क्षेपयति, क्षुद्रं भाषते -क्षोदयति, युवानमल्पमाचष्टे-कनयति, स्रग्विणमाचष्टे-स्रजयति, धनवन्तमाचष्टे-धनयति, बहुलमिति प्रियमाचष्टे-प्रापयति  प्रकृत्यैकाज् (64146) इति टिलोपो नास्ति, बहुलमिति एकाच् प्रकृतिवत्त्वाद् वा-सुखापयति, दुःखापयति, नेष्ठवत्त्वम्, न च भवति-प्रयति, सुखयति, दुःखयति  एवं प्रथयतीत्यादौ उपधावृद्धिरपि नास्ति  धातुरूपञ्च प्रातिपदिकस्य भवतीत्यनेन कात्यायनोक्तिं स्मरयति-आख्यानात्कृतस्तदाचष्ट इति कृल्लुक्, प्रकृतिप्रत्यापत्तिः, प्रकृतिवच्च कारकम् (3126 वा0) इति  कंसवधमाचष्टे-कंसं घातयति,न तु कंसं वधयतीति, बलिं बन्धयति  आख्यानादिति न वाच्यम् इहापि दर्शनात्-राजागमनमाचष्टे-राजानमागमयति  आचष्ट इत्यपि न वाच्यम्, चित्रपुस्तेष्वपि दर्शनात्  आलोपश्च कालात्यन्तसंयोगे मर्यादायाम् (तु0 3126 वा0)-आरात्रि विवासमाचष्टे-रात्रिं विवासयति  चित्रीकरणे प्रापि (3126 वा0)-उज्जयिन्याः प्रस्थितो माहिष्मत्यां सूर्योद्गमनं प्राप्नोति-सूर्यमुद्गमयति  नक्षत्रयोगे ज्ञि (3126 वा0)-पुष्येण योगं जानाति, पुष्येण योजयति चन्द्रम्  प्रातिपदिकपरिगणनं छिद्रकर्णान्धदण्डादिभिः (10310,311,312) इति न वाच्यम्, निदर्शनार्थत्त्वात् यद् वक्ष्यति-बहुलमेतन्निदर्शनम् (10325) 
कर्त्तृ करणार्थे- कर्तुः सम्बन्धिन्यर्थे करणवाचिनो यथादर्शनं णिज् भवति, कर्तृ करणयोरर्थे वा  आलानेन बध्नाति-आलानयति हस्तिनम्  दात्रेम लुनाति-दात्रयति व्रीहीन्, छन्दसोपसान्त्वयति-उपच्छन्दयति  वारिणा सिञ्चति-वारयति  प्रियैः सलीलं करवारिवारितः, हस्तेनापनयति-अपहस्तयति  तिलकेन मण्डयति-तिलकयति इयं सूक्तिरचना 
<div style="color:blue;" mAnaka_rUpa="चित्र">चित्र</div>&nbsp;<div style="color:red;">चैत्रस्य करणे</div>&nbsp;-<div style="color:green;" arWaH="ciwrIkaraNe">चित्रयति, वैचित्र्यं संपादयतीत्यर्थः </div>विचित्रितम्, विचित्रणा चित्रस्यलेख्यस्य करण इति दौर्गाः  355 </body></html>
