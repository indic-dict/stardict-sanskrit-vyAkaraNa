<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

मारणतोषणनिशामनेषु ज्ञा ढषु जानातिर्मिद्भवति (परं संज्ञपयति) मारयतीत्यर्थः (विष्णुं विज्ञपयति), संतोषयतीत्यर्थः (प्रज्ञपयति रूपं) दर्शयतीत्यर्थः कौमाराणां मतेनात्र सोपसर्गाः प्रदशिताः अन्यत्र ज्ञापयति बोधयतीत्यर्थः नेह निशामनं ज्ञापनमात्रं किं  तु चक्षुः सज्ञधनं ज्ञानं, शम लक्ष आलोचन इत्यस्य हीदं रूपम्, आलोवचनं चक्षुर्विज्ञाने प्रसिद्धम् उक्तं चैवं वृत्तिकारादिभिः "त्यदादिषु दृशोनालोवने कञ्च'' "पश्यार्थैश्चानलोचने''इत्यादौ मैत्रेयपुरुषकारादिष्वपि निशामनं चक्षुर्विज्ञज्ञनमिति स्थितम् अत एव न्यासे "श्लाघन्हुड्स्था'' इत्यत्र ज्ञीप्स्यमान इति मारणादिषु पठितस्य घटादेः हेतुमण्णिव इत्युक्त्वा अथ वेत्यपरितोषात् "ज्ञपमिच्च'' इति चौरादिकस्य स्वाथे णाविति प्रक्रियान्तरमुक्तं, चौरादिकस्य ज्ञानज्ञापनयोर्वर्त्तत इति तत्रैव वक्ष्यते, तेन ज्ञापने ज्ञपयति, यदवज्ञापयेदित्यपि स्यादिति मैत्रेयोपि इहान्यत्र ज्ञपयति ज्ञापयतीति रूपद्वयं भवति तथा च देवः जानातीति श्नि सिद्धे ज्ञपयति तु पुनर्मारणादौ घटादौ णौ मित्त्वेपीदमेव ज्ञानमिति पदं ज्ञापने मारणादौ तेनार्थात् ज्ञापनेर्थे ज्ञपयतिपदवत् ज्ञापयेदित्यपि स्यादिति, तथा मैत्रेयोपि इहान्यत्र ज्ञापयति स्वामिनमित्युदाहृत्य चुरादौ "ज्ञपमिच्'' इत्यत्र ज्ञपयतीति मितमुदाहृत्य ज्ञापने मारणादिषु चाभिधानमस्येत्याह अत्र चन्द्रः "मारणतोषणिनिशानेषु'' इति वर्द्धमानश्चैवं ठित्वा निशानं तीक्ष्णीकरणमिति चाभिधाय निशामन इति के चित् निशामनं दर्शनमिति स्वामिशाकटायनौ वर्द्धमानवदेव, तत्र प्रज्ञपयति शरमित्युदाहरणं, तीक्ष्णीकरोतीत्यर्थः अत्र मित्तत्वं बोधिनासकारो न सहते यदाह प्रचीनास्तु निशानं नेच्छन्तीति एवं काश्यपसम्मताकारादयोपि, इति  मैत्रेयाद्यङ्गीकृतो निशामनपाठ एव ज्यायान् यत्तूक्तं "श्लाघन्हुङ्'' इत्यत्र ज्ञीप्स्यमानो ज्ञपयितुमिष्यमाणो बोधयितुभिप्रेत इति वृत्तिग्रन्थमुपादाय हरदत्तेन निशामनं ज्ञानमात्रं न चक्षुर्विज्ञानमेव, यदाहबोधयितुभिप्रेत इति, कथं तर्हि प्रयुज्यते तज्ज्ञापयत्याचार्यः विज्ञापना भर्तृषु  सिद्धमेतीति तस्मान्निशानेष्विति पाठः,शे तनूकरणे, ल्युट् ज्ञीप्स्यमानो ज्ञपयितुमिष्यमाण इति प्रयोगः "ज्ञप सिच्च'' इति चुरादिणिजन्तस्येति नात्र ज्ञापयतिप्रयोग उपोब्दलं निशानमिति पाठाङ्गीकारस्येति, यदस्माभिस्तत्सिद्धिरन्यथैवादौ साधिता अपरे तु प्रतिपन्ना निशामनंज्ञापनमात्रं ज्ञापयति प्रयोगो ज्ञा नियोग इति चौरादिकस्य धातूनामनेकार्थत्वात् इति, अनेकार्थाताङ्गीकारे ज्ञान इव मारणतोषणयोरपि ज्ञापयतीति स्यात् 799
कम्पने चलिः चल कम्पन इति ज्वलादौ तस्य मित्वार्थ एवानुवादः ( चलयति शाखाम् ) कम्पयतीत्यर्थः अन्यत्र शीलं चालयति, अन्यथा करोतीत्यर्थ इति स्वामी सूत्रं चालयति, क्षिपतीत्यर्थ इति सुधाकरः 800
छदिः ऊर्जने ऊर्जनं प्राणनं बलनं वा, ऊर्ज बलप्राणनयोरिति हि धातुः छदि अपवारणे इति यौजादिकस्य स्वार्थे णिजभावे ञित्वार्थोयमनुवादः धातूनामनेकार्थत्वात् ऊर्जने वृत्तिः (छदन्तं प्रयुङ्_णे छदयति बलवन्तं करोतीत्यर्थः) अन्यत्र छादयति, अपवारयन्तं प्रयुङ्ण इत्यर्थः यदा च छादयतीति स्वार्थे ण्यन्तस्तदा बलीभवति प्राणीभवति, अपवारयतीत्यर्थः अत्र बलप्राणनयोरपि "नान्ये मितोहेतौ'' इत्यमित्वम् अत्र स्वाम्यादयः छदि संवरणइति चौरादिकं छदेत्यनिदितं पठन्तः, तस्यायमूर्जने मित्वार्थो ऽनुवाद इत्याहुः तदयुक्तम् तस्यानिदित्पाठेपि नित्यण्यन्तत्वात् कर्तरि णिचोभावात् स्वार्थोपि णौ "नान्ये मितः'' इति मित्वं निषिद्धमेव अत्र देवः छर्दि धात्वन्तरं मन्यते यदाह यो वाप णावपवारणे छदतइत्येकं द्वितीयं वदन्नन्यं छायति छदयति पुनः स्यादूर्जनेर्थे मित इत्यादि, चौरादिकस्यैवस्मरत्यादिवत् अनेकार्थत्वाऽङ्गीकरणात् ऊर्जनेति छदतीति सिद्धे धात्वन्तीराऽङृगीकरणं परस्मैपदमेव यथा स्यादि तन्मतम् अनुवादे हिं तस्य स्वरितेत्त्वात् छदत इत्यपि स्यात् यद्यप्येतत्फलं भवति अथाप्यन्यत्र पठितानामिह पाठो मित्त्वमात्रुल इति घटतौ व्यवस्थापितत्त्वात् पृथक् धातुत्वं न सुलभम्. किं चेह धातुनिर्देशार्थमिकारनिर्देशादवश्यमनुवादत्वमेष्टव्यम्, यत्फलमुक्तं नित्यं परस्मैपदमेव यथा स्यादिति तच्छाकटायनमतेनैव प्रयोजनं, यतः चौरादिकः परस्मैपद्येव 801
जिह्वोन्मथने लडिः लड विलास इति पठितस्य मित्त्वार्थोयमनुवादः उन्मथनं ज्ञापनम् अत्र मैत्रेयस्य जिह्वाया उन्मथने इति मतम् यदाह लडयति जिह्वामिति अयमेवपक्षो गुप्तस्यापि पुरुषकार तु जिह्वया उन्मथने लडयति जिह्वयेत्युक्तं भवति अपरे तु जिह्वा चोन्मथनमिति समाहारद्वन्द्वं व्याचक्षते, जिह्वाशब्देन तद्विषयो व्यापार उच्यते अत्र चोन्मथने चेति लडयति शत्रुं, लडयति दधि चेति भवति धनपालस्त्वेवं पठित्वा आर्याणां जिह्लोन्मथनयोरिति पाठ इति स्वामी तु जिह्वोन्मथनयोर्लडीति, मन्थनमेव मथनम्, अन्यत्र लाडयति पुत्रम् चल्यादीनां त्रयाणामिकारो धातुनिर्देशार्थः 802
मदी हर्षग्लेपनयोः दैवादिकस्य मित्तविकारमुत्पादयतीत्यर्थः विचनमादयत्यक्षरव्यञ्जनानि स्पष्टमुचचारयतीत्यर्थः तथा चप्रातिशाख्यम् उपलब्धिर्विमाद इति, अक्षरव्यञ्जनानामिति शेषः 804
ध्वन शब्दे भाव्ययं मित्त्वार्थमनूद्यते (ध्वनयति घण्टाम् अन्त्र ध्यानयति)अस्पष्टाक्षरमुच्चारयतीत्यर्थः तथा च प्रातिशाख्यमक्षरव्यञ्जनानामुपलब्धिर्ध्वनिरिति अत्र भोजः दलिवलिस्खलिरणिध्वनिस्वनित्रपिक्षपयश्चेति पपाठ तत्र  ध्वनिर्वर्द्धमानानुसारेण पठितः, उदाहृतश्च तथा रणिरपि दल विदारणे संवरणे, स्खल सञ्चलने, त्रपूष्  लज्जायामितिगताः तेषां णौ दलयति, वलयति, स्खलस्यति,त्रपयतीति क्षपयति  क्षै क्षयइति वक्ष्यमाणस्य कृतात्वस्य पुकि निर्देशः तथा च सुधाकरः क्षै क्षये  णिचि पुकि मित्वे क्षपयतीति स्वन अवतंसने स्वनयति, अन्यत्र स्वानयति अयं शब्दार्थः पठिष्यते अत्र मैत्रेयः ध्वन शब्दे स्वन अवतंसनइत्येकइति 805
	<sUwra>घटादयो मितः</sUwra>मित्संज्ञका इत्यर्थः।
	"जनीजॄष्क्नसुरञ्जोमन्ताश्च'' चशब्दान्मित इत्यपकृष्यते जनी प्रादुर्भावे, जॄष् वयोहानौ क्नसु ह्वरणदीप्त्योः दिवादयः, रञ्जरागे भूवादिश्च अम् शब्दो ऽन्ते योषां ते अमन्ताः, यथासम्भवं सर्वेषु विकरणेषु ते च मितः ( जनयत जरयति )  जॄषिति षिद्विदशात् जृणातेरमित्त्वात् ( जारयतीति ) बोधिन्यासदौ मैत्रेया जृणातेः स्थाने ज्ञृ इत्येक इति चतुर्थादि च वक्ष्यति (क्नसयति रज्यति मृगान्, रमयतीत्यर्थः)  [ रज्जेर्णौ मृगरमण उपसंख्यानम् ) इति नलोपः मृगादन्यत्र नलोपाभावे मित्वफलम् (अरञ्जि, अराञ्जीत्यादौ ) "चिण्णमुलोः'' इति दीर्घः अमन्ताः खल्चवि क्रमयति, गमयतीत्यादि अत्र के चित् "जनीजॄष्णसु'' इति अककारं सूत्र पठन्तः षकारमुत्तरधातोरादि व्याचक्षाणाः दैवादिकस्य निरसनार्थस्य स्नस्यतेः स्नसयतीति मित्वमाहुः तथा च दिवादात्रेयमैत्रेयौ ष्णसुनिरसन इत्येके मिदिति।
	"ज्वलह्वलक्षलनमामनुपसर्गाद्वा'' ज्वलादीवां वा मित्त्वं भवति उपसर्गात् परेषां नायं विकल्प इत्यर्थः क्वचित्तु पठ्यते ज्वलह्वलनमोऽनुपसर्गाद् वेति तत्र न क्लेशो मित इति सम्बन्धः ज्वलादीनां पूर्वपाठात् प्राप्तिः, नमेस्त्वमन्तत्वात् (ज्वलयति ज्वालयति ह्वल यति, ह्वालयति ह्मलयति, ह्मालयति नमयति, नामयतीति ) उपसृष्टे तु नित्ये मित्त्वे प्रज्वलयतीत्यादि उन्नामयतीति प्रयोगो घञन्तात् "तत्करोति'' इति णौ एवमन्येषामपीदृशां निर्वाहः "मितां ह्रस्वः'' इति वृत्तौ "वाप चित्तविरागे'' इत्यतो वेत्यनुवृत्तेर्व्यवस्थितविभाषाविज्ञानाच्च संक्रामयतीत्यादिसिद्धिरिति यत्तु सुधाकरोक्तं घञन्तादुत्क्रामशब्दात् "तत्करोति'' इति णिचि उत्क्रामयतीति, तदयुक्तं, "नोदात्तोपदेशस्य'' इति वृद्धिनिपेघात् उत्क्रामशब्दस्यैवाभावात्।
"ग्लास्नावनुवमां च'' अनुपसर्गाद्वेति वर्त्तते पूर्ववत् व्याख्यानमत्रापि अत्रापि पूर्ववत् क्क चित् ग्लास्नावनुवमश्चेति प्रथमान्तं पठ्यते ग्लै हर्षक्षये अत्र स्नेति ष्णै शौचवेष्टनयोरिति वक्ष्यमाणस्य ष्णा शौवच इत्यादादिकस्य च, श्रा पाक इत्यत्रोक्तन्यायेन वनु चनोच्यत इति इह पठितो वनतिः अनन्तरस्य विधिरिति न्यायादनूद्यते न तु तानादिको वनोतिः डुवम उद्गिरणे अमन्तः तदयं वन्वमोः प्राप्ते ग्लास्नोरप्राप्ते इत्युभयत्र विभाषेयम् ( ग्लपयति ग्लापयति स्नपयति स्नापयति वनयति वानयति वमयति वामयति ) ग्लास्नोरुपसृष्टयोर्मित्वाभावात् ( प्रग्लापयति, प्रस्नापयतीत्येव) वनुवमोस्तु नियमितत्वात् (प्रवनयति प्रवमयतीत्येव )।
"न कम्यमिचमाम्'' कमु कान्तौ, अम गत्यादौ, चमु अदने, एषाममन्तत्वात् मित्त्वे प्राप्ते निषिध्यते ( कामयते आमयति आचामयति ) 
	"न कम्यमिचमाम्'' कमु कान्तौ, अम गत्यादौ, चमु अदने, एषाममन्तत्वात् मित्त्वे प्राप्ते निषिध्यते ( कामयते आमयति आचामयति ) ।
	"शमोऽदर्शन'' शम उपशमने दिवादिः अयं च दर्शने न मिदमन्तोपि, ( निशामयति  रूपम् ) अत्युत्कृष्टमदिं तीर्थं भारद्वाज निशामयेति, शम लक्ष आलोचन इति चौरादिकः अस्मात् कारिते णावर्थो न संगच्छते दर्शनादन्यत्र निशमयति वचः अत्र स्वामी नेत्यनपेक्ष्य अदर्शन इति पदं दर्शनादन्यत्र मिदिति संव्याचष्ट एवमप्यत्र न फलभेदः।
	"यमो ऽपरिवेषणे'' यम उपरम इत्यग्रे, अयं परिवेषणादन्यत्र भोजनाद् अन्यत्रामन्तो पि न मित (आयामयति) द्राघयति व्यापारयति वेत्यर्थः परिवेषणे तु (यमयति ब्राह्मणान् )अत्र स्वाम्यादयो नेत्यनपेक्ष्य परिवेषणादन्यत्र मिदिति व्याचक्षते, तद्वृत्तिविरुद्धम् तथाहि "पादमि'' इत्यत्र आयामयति इत्युदाहृत्य यमोपरिवेषण इति मित्संज्ञा प्रतिषिध्यते इति तत्र न्यासे च तत्र हि न कम्यमिचमात्यतो नेति प्रतिषेधो वर्त्तत इति, तथा मैत्रैयादयोपि नेत्यनुवृत्त्यैव व्याचक्षते नियमयतीति प्रयोगोयं "तत्करोति'' इति णौ द्रष्टव्यः।
	स्खदिरवपरिभ्यां च न मिदिति शेषः (अवसुखादयति परिसखादयति) अपावपरिभ्य इति बोधिन्यासे अत्रापि स्वाम्यादयो नेत्यनपेक्ष्य स्खादेः पूर्ववाठात् सामान्येन प्राप्तं मित्वमुपसृष्टाद्यदि भवति अवाद्युपसृष्टादेवेति व्याचक्षाणाः प्रस्खादयतीत्यादौ मित्त्वं नेच्छन्ति इदं वृत्तिकारादीना मनभिमतम् यतस्तैः सर्वत्र नेत्यपेक्ष्यते, एवं हि निषेधानन्तरं पाठ उपपद्यते अन्यथ स्खद खदन इत्यस्यानन्तरमेव अवपरिभ्यां चेति पठेत् ( 1 ), ( 1 ) पाठात् सिद्धिरि क्वचित्पाठः द्विर्ग्रहणं च नस्ति द्विःस्खदिग्रहणं[न कर्त्तव्यं भवति।
<div style="color:blue;" mAnaka_rUpa="फणँ">फण</div>&nbsp;<div style="color:red;">गतौ</div>&nbsp;नेति निवृत्तम्, असम्भवादिति मैत्रेयः निषेधात्पूर्वमपाठः फणादिकार्यानुरोधात् इति च ( फणति पप्तानाम् इति किति लिटि थलि च सेटि एत्वाभ्यासलोपविकल्पः ( फणितेत्यादि अफणीत् अफाणीत् )"अतो हलादेः'' इति वृद्धिविकल्पः ( फिणिषति पम्फण्यते ) अनुनासिकत्वान्नुक्, ( पम्फणीति पम्फाण्टि  पम्फाण्टः ) "अनुनासिकस्य क्कि ज्ञलोः ङ्किति'' इति दीर्घः (पम्फाण्हीत्यत्र) हेर्ज्ञलः परत्वाभावात् धिभावो न भवति ( फणयति अपीफणत् ) अन्यत्र फाणयति सक्तून् स्नेहयतीत्यर्थइति स्वामिसम्मताकरौ ( फाण्टः ) "क्षुब्धस्वान्त'' इत्यादिना अनायासेनिट्त्वं निपात्यते अत्रानायासशब्देनाल्पप्रयाससाध्यः कषायविशेष उच्यते तथा हि औषधस्य पञ्चकल्पना, रसः, कल्कः शृतः, शीतः, क्काथः, शीतो नाम क्षुण्णमौषधमुदके प्रक्षिप्य रात्रावधिवासितं यदुदकं प्रातः पीयते सः, तदेवोष्णोदके प्रक्षिप्य सद्योभिषुच्य पूत्वा पीयते सफाण्ट इति तद्विदः 806 </body></html>
