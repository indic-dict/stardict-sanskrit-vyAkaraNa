<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="त्यजँ">त्यज </div>&nbsp;<div style="color:red;">हानौ</div>&nbsp;( त्यजति तत्याज तत्यजतुः तत्यजिथ तत्यक्थ तत्यजिव त्यक्ता त्यक्ष्यति त्यजतु अत्यजत् त्यजेत् त्यज्यात् अत्याक्षीत् अत्याक्ताम् तित्यजिषति तात्यज्यते तात्यक्ति त्याजयति अतित्यजत् ) त्यागशीलस्त्यागी संपृचादित्वात् घिनुण् "चजोः कु घिण्ण्यतोः'' इति कुत्वम् त्याज्यमित्यत्र ण्यति प्रतिषेधे [ त्यजेरुपसंख्यानम् ] इति कुत्वाभावः ( त्यद् ) "त्यजियजितनिभ्यो डित्'' इत्यदिप्रत्यये डित्त्वाट्टिलोपः (स्यः) "त्यदादीनामः'' इति त्यदाद्यर्थविभक्तिनिमित्तनिबन्धनेऽन्त्यस्यात्वे पररूपे च त्यदादीनामित्यधिकारे "तदोः सः सावनन्त्ययोः'' इति तकारस्य सकारः (त्यौ त्ये ) इत्यादौ सर्वनामकार्यं पूर्ववत् अत्वादिस्त्यदादिप्राधान्येऽपीयतइति परमस्य इत्यादि भवति, अप्राधान्ये तु अतित्यदित्यादि त्यस्येदं त्यदीयम् "त्यदादीनि च" इति वृद्धत्वात् "वृद्धाच्छः" इति छः त्यस्यापत्यं त्यादायनिः "उदीचां वृद्धादगोत्रात्'' इति फिञ्, अगोत्रप्रत्ययान्ताद्वृद्धादपत्ये फिञुदीचां मतेनेति सूत्रार्थः स्यश्च देवदत्तश्च त्यौ "त्यदादीनि सर्वैर्नित्यम्'' इति त्यदः शेषः स च स्यश्च तावित्यत्र त्यदादीनां यत्परं तच्छिष्यतइति वा परस्य तदः शेषः स्त्रियां "त्यदादीनामः'' इति विभक्तावत्वे टापि "हल्ङ्याभ्यः'' इति सुपो लोपे स्या इति भवति सन्निपातपरिभाषा "न यासयोः'' इति निर्देशाल्लिङ्गादनित्यज्वज्ञापनान्न भवति अयं ण्यन्तो द्विकर्मके इति सुधाकरादिमतेन नाथतावुक्तं, दृश्यते च प्रयोगः, "त्याजितैः फलमुत्खातैः'' "पूषोष्मणा त्याजितमात्रभावः'' इत्यादि "अकथितं च'' इत्यत्र गौःपयस्यजति गवा पयस्त्याजयतीति प्रयुञ्जानयोः कैयटहरदत्तयोः प्रयोज्यस्य कर्मत्वमनभिमतम् 966</body></html>
