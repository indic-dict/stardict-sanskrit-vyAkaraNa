<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="शुन्धँ">शुन्ध</div>&nbsp;<div style="color:red;">शुद्धौ</div>&nbsp;( शुन्धति शुशुन्ध शुन्धितेत्यादि ) आशीर्लिङि कित्त्वात् "अनिदिताम्'' इति उपधालोपे शुध्यात् तथा यक्यङोरपि (शुध्यते, शोशुध्यत इति ) यङ्लुकि लङि तित्सिपोर्हल्ङयादिलोपे संयोगान्तलोपे च प्रत्ययलक्षणेन लघुपधगुणो न भवति, संयोगान्तलोपस्य पूर्वत्रासिद्धत्वात् ( शुधितः शुधितवान् शुधित्वा ) "उदुपधात्'' इति निष्ठायाः कित्त्वविकल्पो न भवति "सन्निपातलक्षणो विधिरनिमित्तं तद्विघातस्य' इति अत्र कित्त्वसन्निपातनिमित्तमुदुपधत्वं यदिदं कित्त्वाश्रये नलोपे भवति धान्तप्रकरणमपहाय संयोगान्तप्रकरणानुरोधेनायमिह निर्दिष्टः अयं शौचकर्मणि युजादौ शुधि र्शोच इति दिवादौ अनुषङ्गो नेह अतादय उदात्ता उदात्तेतो गताः74 </body></html>
