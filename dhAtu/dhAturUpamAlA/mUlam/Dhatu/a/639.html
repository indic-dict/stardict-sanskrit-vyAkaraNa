<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="दन्शँ">दंश </div>&nbsp;<div style="color:red;">दंशने</div>&nbsp;दंशनं द्रष्ट्राव्यापारः अत एव निर्देशादनुनासिकलोप इति स्वामी (दशति) तत्रापि "दंशसञ्ज''इति अनुनासिकलोपः शपि (ददंश ददंशतुः ददंशिथ ददंष्ठ ददंशिव दंष्टा दङ्क्ष्यति दशतु अदशत् दशेत् दश्यात् ) "किदाशिषि'' इति यासुटः कित्त्वादनुनासिकलोपः ( अदाङ्क्षीत् अदांष्टाम् ) "वदव्रज'' इति वृद्धिः ( दिदङ्क्षति दन्दश्यते ) "लुपसदचरजपजभदहदशगॄभ्यो भावगर्हायाम्'' इति यङ् भावगर्हायाम् "जपजभदहदश'' इत्यभ्यासस्य नुक् ( दन्दंशीति दन्दंष्टि दन्दष्टः ) यङ्विधौ नुग्विधौ च दशेति कृतनलोपस्य निर्देशात् यङ्लुकि अक्ङित्यपि लोपो नुक् च भवति ( दंशयति अददंशत् दंदशूकः ) "यजजपदशां यङः'' इति यङन्तादूकप्रत्यये "अतो लोपः'' "यस्य हलः'' इत्यल्लोपयलोपौ ( दंष्ट्रा )''दाम्नी" इत्यादिना ष्ट्रन् अजादिषु दर्शनात् टाप्, अत्रैव पाठात् नलोपाभावश्च ष्ट्रनि, दशेति नलोपनिर्देशस्तु करणे ल्युडर्थः, दशनइति, दंष्ट्री "व्रीह्यादिभ्यश्च'' इति मत्वर्थीय इनिः मूल्कोपदंशं भुङ्क्ते, मूलकेन उपदंशमिति वा "उपदंशस्तृतीयायाम्'' इति णमुल् "तृतीयाप्रभृतीनि'' इति समासविकल्पः वासरूपविधिना क्त्वापि भवति मूलकेनोपदश्यते उक्तं च सर्वत्रैवात्र प्रकरणे क्रियाभेदे सति वासरूपविधिना क्त्वापि भवतीति' मूलकोपदंशमित्यत्र मूलकस्य भूजिनैवान्वयो न दंशिना न ह्यत्र मूलकेन करणेनान्य उपदश्य भुङ्क्त इत्यर्थः ननु तेन तृतीयान्तस्योपदशिना सामर्थ्याभावात् उपपदत्वं नेति कथं प्रत्ययः, वचनं दशनोपदंशं भुङ्क्तइत्यत्र सावकाशमुच्यते यद्यत्रैव स्यात् करण इत्येव ब्रूयात् तृतीयायामिति वचनात्तु सर्वत्र भवष्यिति तद्धि तृतीयान्तस्योपदशिना आर्थेऽप्यन्वये यथा स्यादिति, अस्ति चात्रार्थोऽन्वयः, कर्मापेक्षस्योदंशेः सन्निहितेन मूलकेन संबन्धात्  969</body></html>
