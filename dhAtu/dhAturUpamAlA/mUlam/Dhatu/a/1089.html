<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
 </it>
<it value="set" svara="uxAwwewaH">इतो गृणात्यन्ता उदात्ता उदात्तेतः। 
<div style="color:blue;" mAnaka_rUpa="शॄ">शॄ </div>&nbsp;<div style="color:red;">हिंसायाम्</div>&nbsp;इतो गृणात्यन्ता उदात्ता उदात्तेतः ( शृणाति शृणीतः शृणासि शृणामि शशार शश्रतुः शशरतुः शश्रुःशशरुः शशरिथ शश्र शशार शशर शश्रिव शशरिव ) "असंयोगाल्लिट्'' इत्यपितो लिटः कित्त्वे "शॄदॄप्रां ह्रस्वो वा'' इति ह्रस्वपक्षे यणादेशः अन्यदा "ऋच्छत्यॄताम्'' इति गुणः अपितो लिटः कित्त्वेन "श्र्युकः किति'' इति प्राप्तस्येण्निषेधस्य क्रादिनियमेन बाधः ( शरिता शरीता शरिष्यति शरीष्यति शृणातु शृणीताम् शृणीहि अशृणात् अशृणीताम् अशृणाः अशृणाम्   अशृणीव शृणीयात् शृणीयाताम् ) आशिषि ( शीर्यात् शीर्यास्ताम् ) "ॠत इद्धातोः'' इतीत्वे रपरत्वादि ( अशारीत् अशारिष्टाम् ) इटो दीर्धस्य "सिचि च परस्मैपदेषु''  इति निषेधः ( शिशरिषति शिशरीषति शशीर्षति ) "इट् सनि वा'' इति पाक्षिकस्येटो "वॄत'' इति दीर्घः अनिटि "इको झल'' इति सनः कित्त्वादित्वम् ( शेशीर्यते शाशतिं शारयति अशीशरत् ) ( शारो वायुर्वर्णश्च ) ( नीशारः ) अकृतप्रावरणः, नेः "उपसर्गस्य घञि'' इति दीर्घः "शॄवायुवर्णनिवृत्तेषु'' इति घञ्  निव्रियतइति ( निवृत्तं ) प्रावारः ( शारुकः ) "लषपतपद'' इत्यादिनोकञ् (शरारुः) "शॄवन्द्योरारुः''इत्यारुः ( किंशारुः ) सस्यशूकं, "किञ्जरयोः श्रिणः'' इति किंशब्दउपपदे उण् ( शरुः, ) आयुधं, "शॄस्वृस्निहित्रप्यसिवसिहनिक्लिदिबन्धिमनिभ्यश्च'' इत्युप्रत्ययः (शरीरम्) "कॄशॄपॄकटिपटिशौटिभ्य ईरन्'' इति ईरन् प्रत्ययः ( शरत् ) "शॄदृभसोदिः'' इत्यादप्रत्ययः ( शरदिजः ) "प्रावृट्शरत्कालदिवां जे'' इत्यलुक् शरदि भवं श्राद्धं ( शारदिकं, ) "श्राद्धे शरद'' इति ठञ् ऋत्वणोऽपवादः (शारदो रोगः शारदिको रोगः) "विभाषा रोगापतयोः'' इति वा ठञ् अन्यदा ऋत्वण् एवमातपेऽपि ( शारदका मुद्गाः शारदका दर्भाः )  "संज्ञायां शरदो वुञ्''इति "तत्र जात''इत्यस्मिन्विषये वुञ् दर्भविशेषस्य मुद्गविशेषस्य चेयं संज्ञा परा शृणातीति ( परशुः ) "आङ्परयोः खनिशॄभ्यां डिच्च'' इत्युप्रत्ययः डित्त्वाट्टिलोपः बाहुलकात्परोपसर्गस्य ह्रस्वः, परशवे हितं ( परशव्यम् ) "उगवादिभ्यो यत्'' इति यत् परशव्यस्य विकारः ( पारशवम् ) "कंसीयपरशव्ययोर्यञञौ लुक् च'' इत्यञ्प्रत्ययः, यत्प्रत्ययस्य लुक् ( 1 ) ( 1 ) आशरः पचाद्यजित्यधिकम्पुस्तकान्तरे पराशृणाति पापानीति ( पराशरः, ) अच् ( पाराशर्यः ) गर्गादित्वादपत्ये यञ् पराशर्येण प्रोक्तं भिक्षुसूत्रमधीयानाः ( पाराशरिणः )  "पाराशर्यशिलालिभ्यां भिक्षुनटसूत्रयोः'' इति प्रोक्ते णिनौ तदन्तात् "छन्दोब्राह्मणानि'' इत्यध्येतृवेदित्रोरणः "प्रोक्ताल्लुक्'' इति लुक् सूत्रस्यापि छन्दस्त्वं तत्रेष्यते, णिनावल्लोपयलोपौ 16</body></html>
