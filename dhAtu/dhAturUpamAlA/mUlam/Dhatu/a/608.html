<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="च्युङ्">च्युङ्</div>&nbsp;<div style="color:blue;" mAnaka_rUpa="ज्युङ्">ज्युङ् </div>&nbsp;<div style="color:blue;" mAnaka_rUpa="प्रुङ्">प्रुङ् </div>&nbsp;<div style="color:blue;" mAnaka_rUpa="प्लुङ्">प्लुङ्</div>&nbsp;<div style="color:red;">गतौ</div>&nbsp;( च्यवते चुच्युवे चुच्युविषे चुच्युविध्वे चुच्युवे ) "अचि श्नुधातु'' इति उवङ् ( च्योता च्योष्यते अच्यवत  च्यवेत च्योषीष्ट अच्योष्ट चुच्यूषते ) "इको झल्'' इतिकित्त्वे "अज्झन'' इति दीर्घः ( चोच्यूयते चीच्योति च्यावयति अचुच्यवत् अचिच्यवत् ) "स्रवतिशृणोति'' इत्यादिना अभ्यासस्येत्वम् ( च्यवनम् ) चलनार्थत्वात् युच् ( च्योत्रम् ) बाहुलकात्त्रण् ( ज्यवत ) इत्यादि च्यवतिवत् अत्र नन्दी जु इत्युकारं पठति, तत् जु इति सौत्रो धतुरिति वृत्तिन्यासपदमञ्जर्यादिष्वभिधानादनार्षमिव प्रतीयते ( प्रवते पुप्रुवे प्लवते पप्लुवे ) इत्यादि गवतिवत् अत्र मैत्रैयः क्लुङ् इत्येके ( क्लवते ) इत्यादि (क्लब इति विक्लब इति च) बवयो रभेदात् द्रष्टव्यम् क्रुङ् इति क्वचित्पठ्यते 939</body></html>
