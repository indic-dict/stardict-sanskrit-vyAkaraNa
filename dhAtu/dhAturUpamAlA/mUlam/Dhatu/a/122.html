<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="उछीँ">उच्छी </div>&nbsp;<div style="color:red;">विवासे</div>&nbsp;<div style="color:green;" arWaH="vivAse">समाप्तिर्विवास</div>इति तरङ्गिण्यां, विपूर्वश्चायं प्रायः प्रयुज्यतइति पुरषकारे ( व्युच्छति व्युच्छां चकार व्युच्छितेत्यादि ) आम्विधावागमनिमित्ता गुरुमत्ता गृह्यते, अत एव अनृच्छ'' इति प्रतिषेधः ( उचिच्छिषति) अत्र द्विर्वचने तुकि श्चुत्वस्य पूर्वत्रासिद्धत्वात् हलादिशेषेण तकारस्य शेषे प्राप्ते [ षर्पूर्वाः खय इति वक्तव्यं ] शर्पूर्वाः खय इत्यत्र शर्ग्रहणमपनीय खर्ग्रहणं कर्त्तव्यमित्यर्थः तेन शर्पूर्वाः खयः शिष्यन्ते अन्ये निवर्त्तन्त इति तकारस्य निवृत्तौ छकारस्य "अभ्यासे चर्च'' इति चर्त्वे रूपम् अभ्यासचर्त्वस्य तुक्यसिद्धत्वादुकारस्य पुनस्तुङ्ग भवति [ आभ्यासजशत्वचर्त्वमेत्वतुकोः सिद्धं वक्तव्यम् ] इति चर्त्वस्य सिद्धित्वात् अत्र पूर्वत्रासिद्धीयमद्विर्वचनइति अनाश्रित्योक्तं षर्पूर्वाः खय इति यदाहुर्हरदत्तादयः तदाश्रयणे हि श्चुत्वस्य द्विर्चचने सिद्धत्वाद्धलादिशेषेण छस्य निवृत्ताविष्टसिद्धेः ( व्युष्टः व्युष्टवान् ) "श्वीदितो निष्ठायाम्'' इतीड्भावः ( व्युष्टे दीयते कार्यं वा वैयुष्टम् "व्युष्टादिभ्योऽण्'' इति "तत्र च दीयते कार्यम्'' इति विषयेऽण् प्रत्ययः "नय्वाभ्याम्'' इति ऐच् वृद्धेरभावश्च अयमपि तुदादौ पठिष्यते  पूर्ववदुभयत्रप्रयोजनम् 214</body></html>
