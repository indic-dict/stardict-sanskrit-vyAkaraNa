<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="वन्चुँ">वञ्चु</div>&nbsp;<div style="color:red;">प्रलम्भने</div>&nbsp;( वञ्चयते ) क्त्वायामिड्विकल्पार्थं णिजस्यानित्य इति वञ्चतीत्यपि भवति ( वञ्चित्त्वा वचित्त्वा वक्त्वा, ) "वञ्चिलुञ्च्यृतश्च'' इति सेटः क्त्वः कित्त्वविकल्पनात्पक्षे नलोपः इडभावे तु नित्यम् अत्र सूत्रे वञ्चु गताविति भौवादिकस्य चास्य ग्रहणमाह हरदत्तः तत्र च तेन चौरादिक ऊदित्पठितः, तन्मते वलाद्यार्धधातुकमात्रे इड्विकल्पेन भाव्यं च, पाठद्वयेऽपि निष्ठायां वक्तव्यं, "गृधिवञ्च्योः प्रलम्भन'' इत्यत्र भौवादिकस्यैव ग्रहो नास्यः आकुस्मीयत्त्वादेवाकर्त्रभिप्रायेऽपि तङः सिद्धत्त्वात् पूर्वोत्तरयोगसाहचर्याद्गृधिसाहचर्याच्च कारितण्यन्तस्यैव वञ्चेस्तत्र ग्रहणस्य युक्तत्वाच्च, अत एव तत्र वृत्तौ वञ्चु गताविति भौवादिक एवोपात्तः यदाप्ययं कारितण्यन्तस्तदापि प्रलम्भनार्थो न तु प्रलम्भनमिति नास्य तत्र ग्रहणप्रसङ्गः आकुस्मीयनिबन्धनत्वं तत्र स्वार्थण्यन्तस्येति प्रागेवोक्तमिति स्वार्थण्यन्तादस्मात्कारिणौ वञ्चयति वञ्चयतइत्युभयं भवति अत्र सुधाकरः <div style="color:Maroon;">इन्द्रनीलदृषदः प्रथीयसीराश्रिताः कथममी जिघांसतः उन्नतश्रवणबालनिस्वनाद्वञ्चयन्ति शरभान् करेणवः</div>	इति प्रयोगस्य चौरादिकोऽप्यात्मनेपदीत्युक्त्वा वञ्चयन्ति अन्यपथं गमयन्तीति प्रतीतेः प्रलम्भनाभावान्न तङिति निर्वाहात्कारितण्यन्तादस्मादपि "गृधिवञ्च्योः'' इति तङा भाव्यमिति न मन्तव्यम् यतः कारितण्यन्तस्यात्र प्रयोज्यान्तराभावादर्थो न सङ्गच्छते स्वार्थण्यन्तस्याकुस्मीयत्वात्तङा भाव्यमित्येव तस्याभिप्रायः ( वनीवच्यते ) "नीग्वञ्च्यु'' इत्यादिना नीगभ्यासस्य 169</body></html>
