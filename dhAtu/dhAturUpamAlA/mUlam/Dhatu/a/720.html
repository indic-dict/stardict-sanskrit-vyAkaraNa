<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="अनँ">अन </div>&nbsp;<div style="color:red;">च</div>&nbsp;( अनिति, अनितः, अनन्ति, अनिषि, अनिमि प्राणिति ) "अनितेः'' इत्युपसर्गस्थान्निमित्तात्परस्य अनितेर्नकारस्य णत्वम् अत्र केचित् "अन्त'' इति वक्ष्यमाणमत्राप्यपकृष्य सम्बद्ध्यसमीपवचनत्वं चाश्रित्य उपसर्गस्थनिमित्तसमीपभूतस्य अनितिनकारस्य णत्वमिति सूत्रार्थं वर्णयन्तो "येन नाव्यवधानम्' इति न्यायेन प्राणितीत्यादावेव णत्वमिच्छन्ति, न तु पर्यनिति इत्यनेकवर्णव्यवधाने ( प्राण, प्राणतुः प्राणिथ, प्राणिव प्राणिता प्राणिष्यति प्राणितु प्राणितात्, प्राणत् प्राण्यात् ) आशिषि, ( प्राण्यात्प्राण्यास्तां, प्राणीत् प्राणिष्टाम्, प्राणीः ) इडीडडागमाः पूर्ववत् ( प्राणिणिषति प्राणयति प्राणिणत् ) "उभौ साभ्यासस्य''इत्युपसर्गस्थान्निमित्तात्परस्याभ्याससहितस्यानितेर्नकारयोर्णत्वमित्युभयत्र णत्वम् एतच्च सूत्रं ( पूर्वत्रासिद्धीयमद्विर्वचने ) इत्यनाश्रित्योक्तम् आश्रिते हि परत्वाण्णत्वे पश्चाद् द्विर्वचनं स्यादिति किं सूत्रेण ( प्राणः ) "हलश्च'' इति करणे घञ् ( प्रा, प्राणौ, प्राणः, प्राणं, प्राणौ, प्राभ्यां) क्वौ पदसंज्ञायां नलोपः ( हे प्राण् ) इत्यत्र "न ङिसम्बुध्योः'' इति नलोपे निषिद्वे तस्य "पदान्तस्य'' इति णत्वनिषेधं बाधित्वा "अन्तः'' इति णत्वम् उपसर्गस्थान्निमित्तात्परस्य अनितेरन्तो नकारो णकारमापद्यत इति सूत्रार्थः  60</body></html>
