<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="अजँ">अज</div>&nbsp;<div style="color:red;">गति,क्षेपणयोः</div>&nbsp;( अजति विवाय विव्यतु विव्युः विवयिथ विवेथ विव्यथुः विव्य विवाय विवय विव्यिव <sUwra>अजेर्व्यधञपोः</sUwra>घञपोरन्यस्मिन्नार्द्धधातुके विषयभूते वीभाव इति वीभावे द्विर्वचने <sUwra>एरनेकाचोऽसंयोगपूर्वस्य</sUwra>धातोरवयवः संयोगो यस्मादिवर्णात्पूर्वो नास्ति तदन्तस्यानेकाचोङ्गस्याजादौ यणिति यण् अत्र वकारस्य हल्परत्वात् "उपधायां च'' इति दीर्घे "अचःपरस्मिन्'7 इति यणः स्थानिवत्त्वात् "असिद्धं बहिरङ्गमन्तरङ्ग' इति असिद्धत्वाद्वा न भवति वृद्धिगुणयोर्विषये परत्वात्तौ भवतः "णलुत्तमो वा'' इति उत्तमे णित्त्वविकल्पनात्पक्षे गुणः वलादौ क्रादिनियमादिट्, वीभावो ह्यनुदात्तत्त्वाद् अनिटु, थलि तु <sUwra>अचस्तास्वत्थल्यनिटो नित्यम।</sUwra>अजन्तो यो धातुस्तासौ नित्यमनिट् तस्य तासाविव थलीङ्निषेधे प्राप्ते <sUwra>ऋतो भारद्वाजस्य</sUwra>योयं तासौ नित्यानिटः स्थलीण्निषेधः स भारद्वाजस्य मतेन ऋकारान्तस्यैवेति नियमादन्यत्रार्थाद्विकल्प इतीडागमः पाक्षिकः, अजेरुदात्तत्वस्य इडर्थत्वात् वलादावार्द्धधातुकेऽयमादेशो विकल्पित इति पक्षे व्यादेशाऽभावात् आजिथेत्यपि भवति, तथा वमयोरपि ( आजिव आजिमेति ) उक्तञ्च वृत्तौ वलादावार्द्धधातुके विकल्प इष्यते इत्यत्र केचिन्मते वलादित्वस्य क्र्यादिनियमेनेटः पर्यवसानान्न कदाचिदपि वलाद्यार्द्धधातुकव्यक्तिरिति न तत्रायमादेशविकल्पः थलि तु भवत्येव यतस्तत्रेड्विकल्पित इति ननु विव्यतुरित्यादौ द्विर्वचनात्पूर्वं परत्वादियङि "द्विर्वचनेचि'' इति तस्य द्विर्वचने कर्त्तव्ये स्थानिवत्त्वादुत्तरखण्डेजग्मुरित्यादिवत् आदेशरूपमेवावतिष्ठेतेति कुतो यणः प्रसङ्गः उच्यते द्विर्वचनार्थमियङि निवृत्ते पुनरयमिच्छतावश्यं प्रवर्त्तयितव्यः, तत्र दशायाम् "असिद्धवदत्रा'' इतीयङोऽसिद्धत्वादङ्गस्यानेकाच्त्वादपवादत्वेन वा यणेव भविष्यतीति इट किटेत्यत्रायमर्थः प्रपञ्चयिष्यते ( अजिता वेता अजिष्यति वेष्यति अजतु आजत् आशिषि वीयात् ) वलाद्यार्धातुकत्वान्नित्यं वीभावः ( आजीत् अवैषीत् आजिष्यत् अवेष्यत् अजिजिषति विवीषति ) "इको झल्'' इति सनः कित्त्वान्न गुणः आर्द्धधातुक इत्यस्य विषयसप्तमीत्वात् प्रागेव प्रत्ययोत्पत्तौ वीभावे हलादित्वाद्यङि ( वेवीयते ) नात्र यङ्लुगस्ति यतो लुका यर्ङ्द्धधातुकस्य विषयत्वापहारन्नार्धातुकाभिव्यक्तिरितिवीभावस्य नैव प्रसङ्गः, उक्तञ्चैवं "न लुमताङ्गस्य'' इत्यत्र कैयटे "न लुमता यस्मिन्निति चेत् हनिणिडादेशा न सिद्ध्यन्ति' इति भाष्यवार्त्तिकयोरुक्तौ "लुङि च''इत्यादौ विषयसप्तम्याश्रयणेनादेशाः सेत्स्यन्तीत्याशङ्कय लुका लुङो विषयत्वापहाराद्विषयसप्तम्याश्रयणेप्यसिद्धिरिति ( वाययति, अवीवयत् ) कर्मादौ ( वीयतइत्यादि ) स्यादिषु स्यसिच्सीयुट्तासिषुवाचिण्वदिडिति वृद्ध्यायोः ( वायिष्यते अवायिष्यत अवायिष्यथ अवायिष्यताम् वायिषीष्ट अवायिष्टत्यादि) चिण्वदिटोऽभावे ( वेष्यते,अवेष्यत, अवेष्ट वेषीष्ट, वेतेत्यादि ) अत्र पक्षे वलाद्यार्धधातुकसद्भावात्पक्षे व्यादेशाभावे ( अजिष्यते आजिष्यत आजिषाताम् अजिषीष्ट आजितेत्यादि ) इति त्रैरूप्यम् लिटि ध्वमि चिण्वत्पक्षे वृद्यायादेशयोः "विभाषेटः'' इति मूर्द्धन्यौ विकल्पेन, अन्यदा तु "इणः षीध्वम्'' इति नित्यो व्यादेशाभावश्चेति चातूरूप्यम् ( वायिषीध्वम् वायिषीट्वम्वेषीट्वम् अजिषीध्वमिति) लुङि तु "धि च '' इति सिचो लोपे चिण्वदिटिव्यादेशस्य वृद्ध्याययोर्मुर्द्धन्यस्य पूर्ववद्विकल्पः अचिण्वत्पक्षे तु नित्यः, आदेशाभावे च सिज्लोपे इदमङ्गमिणन्तमिति नित्यो मूर्धन्यः ( अवायिध्वम् अवायिढ्वम् अवेढम् आजिढ्वमिति ) चातूरूप्यम्, येषां तु दर्शनम् "इणः षीध्वम्'' इत्यत्रेण् ग्रहणेनेटो न ग्रहणमिति तेषां मूर्द्धन्याभावात् लिङ्वदेव रूपाणि कर्मकर्त्तरि तशब्दे "अचः कर्मकर्त्तरि "इति चिणो विकल्पनात्पक्षे सिचि चिण्वदिटि च ( अवायि अवेष्ट अवायिष्टे ) इति त्रैरूष्यम्, अन्यत् सर्वं कर्मवत्, संभवति च क्षेपणार्थस्य कर्मकर्त्ता ( प्रवयणम् प्राजनम् )"वा यौ'' इति वीभावविकल्पः, "कृत्यच'' इति विभाषा णत्वम् ( समजः )पशूनां संध इत्यर्थः,(उदजः) तेषामेव प्रेरणम् "समुदोरजःपशुषु'' इत्यप् धात्वर्थस्यापशुविषयत्वे (समाजः उदाज )इति घञेव अघञपोरिति पर्युदासान्न वीभावःअजिरम्"अजिव्रज्योश्च''इति अकुत्वम् (समज्या) <sUwra>संज्ञायां समजनिषदनिपतमनविद्षुञ्शीङ्भृञिणः</sUwra>इति स्त्रियां भावादौ क्यप् [ प्रतिषेधे क्यप उपसंख्यानम् ] इति वीभावनिषेधः (प्रवेयम् ) आर्द्धंधातुके इत्यस्य विषयसप्तमीत्वात् प्रागेव वीभावे "अचोयत्'', अन्यथ ण्यति वृद्धौ प्रवेयमिति स्यात् [ वातशुनीतिलशर्धेष्वजधेट्तुदजहातिभ्य उपसंख्यानम् ] इति खश् अस्य शित्त्वेन सार्वधातुकत्वान्न वीभावः अजिरम् "अजिरशिशि''इति निपातितः (वेणुः ) "अचिवृरीभ्यो निद्'' इति णुः ( वेणुकीयम् )"नडादीनां कुक् च'' इति चातुरर्थिकश्छः कुगागमश्च ( आजिः) "अज्यतिभ्यां च'' इतीणि वृद्धिः, "पादस्य पदाज्यात्'' इति निर्देशान्नवीभावः अच्, ( अजा ) अजादिपाठाट्टाप् अत एव वीभावाभावः अजानां समूहः ( आजिकम् ) "गोत्रोक्षोष्ट्रोरभ्रराजराजन्यराजपुत्रवत्समनुष्याजाद्वुञ्'' इति वुञ् 228</body></html>
