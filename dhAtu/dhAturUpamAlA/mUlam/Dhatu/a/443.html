<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="महँ">मह</div>&nbsp;<div style="color:red;">पूजायाम्</div>&nbsp;(महतीत्यादि) चहिवत्(महीति) गौरादिपाठात् ङीष् (महिषः) "अविमह्मोष्टिषच्'' टित्त्वात् स्त्रियां (महिषी) महिषा अस्मिन् सन्ति (महिष्मान् देशः [महिषाच्चेति वक्तव्यम् ] इति "तदस्मिन्न्स्तीति देशे तन्नाम्रि''ति विषये ड्मतुप् डित्त्वाट्टिलोपः महिष्या धर्म्यं (मसहिषम्) "अण्महिष्यादिभ्यः'' इत्यण् तस्य धर्म्यमिति विषये (महान् महान्तौ महान्तः) [ वर्त्तमाने वृषन्महद्वृहज्जगच्छतृवञ्च ] इत्यातिप्रत्यये निपातितः शतृवद्धापान्नुम्, <sUwra>सान्तमहतः</sUwra>हत्यसंबुद्धौ सर्वनामस्थाने दीर्घ उपधायां, संयोगापेक्षमुपधात्वम् संबुद्धौतु संयोगान्तलोपे (हे महन ) शतृवद्भावादतिप्रत्ययस्य स्त्रियां "उगितश्च'' इति ङीपि (महती) महांश्चसौ षुरुषश्च (महापुरुषः) <sUwra>सन्महदपरमोत्तमोत्कृष्टः पूजृयमानैः</sUwra>इति पूजावचनाः सदायः पूज्वचनैःसामानाधिकरणैः समस्यन्त इति तत्पुरुषे <sUwra>आन्महतः समानाधिकरणजातीययोः</sUwra>इति समानाधिकरण उत्तरपदे जातीयरि च प्रत्यये महत आत्त्वमित्याकारः जातीयरि (महाजातीयः) <sUwra>प्रकारवचने जातीयर्</sUwra>इति प्रकारो भेदः सादृश्यं च, तत्र वर्त्तमानात् स्वार्थे जातीयरिति जातीयर् कथं महाबाहुर्वेवदत्त इति, यावता "सन्महत्'' इति प्रतिपदोक्ते समासे समानाधिकरणस्योत्तरपदस्य संभवस्तत्रेवात्वेन भाव्यम् सत्यम् यद्येतावत् प्रयोजनं स्यात् श्रान्महतो जातीयरि चेत्येव ब्रूयात् चशब्देनोत्तरपदमाक्षेप्स्यते, तच्च प्रतिपदोक्तमेव भवतिष्यति, एवं सिद्धे सति यदेतत् समानाधिकरणग्रहणं तत्समानाधिकरणमात्रप्रत्ययार्थं विज्ञायते महत्या धासो (महाघासः) [ महत आत्त्वे धासकरविशिष्टेषूपसङ्क्ष्यानं पुंवद्वचनं च ] इति पुंवद्भाव आत्वं च कथं महाकरो महाविशिष्ट इति अमहान् महान् संपद्यते महद्भूतश्चन्द्रमाः अत्र अमहत्यां प्रकृतौ वर्त्तमानात् महच्छब्दात् कारणभूतस्य कार्यात्मना भावे द्योत्ये विधीयत इति महच्छब्दस्य गौणार्थत्वात् मुख्ये च कार्थसम्प्रत्ययात् आत्वाभावः महतो भावः (महिमा) पृथ्वादिमनिचि "टेः'' इतिटिलोपः महत इति वृद्धौ गतः 716</body></html>
