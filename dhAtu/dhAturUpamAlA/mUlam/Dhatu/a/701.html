<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="भा">भा </div>&nbsp;<div style="color:red;">दीप्तौ</div>&nbsp;(भाति) इत्यादि यातिवत् (व्यतिभाते) त्रिष्वपि वचनेषु समानं रूपम्, झस्यादादेशः ( व्यतिभासे, व्यतिभै ) इट एत्वे वृद्धिः केचित्तु "आतो लोप इटि च'' इत्यत्रास्यापीटो ग्रहणमिति आल्लोपमिच्छन्ति तन्न, तत्रार्धधातुकाधिकारादागमस्यैवेटो ग्रहणमिति स्थितेः आगमश्च इडार्धधातुकभक्तत्वादार्धधातुकः (भा) "डोऽन्यत्रापि दृश्यते''  इति डः (भाः) "सम्पृचादि'' इत्यादिना क्विप् भसंज्ञायाम् "आतो धातोः''इत्याल्लोपे (भ) इत्यादि "करकमलैः पुनरुक्तरक्तभाभिः'इति प्रयोगः सान्तस्य भाश्शब्दस्य रुत्वे "भोभगो'' इति यत्वे "हलि सर्वेषाम्'' इति लोपे द्रष्टव्यः ( प्रतिभा, प्रभा ) "आतश्चोपसर्गे'' इत्यङ् स्त्रियां भावे प्रतिर्भव ( प्रातिभम् ) प्रज्ञादित्वात्स्वार्थेऽण् ( निभः ) स्तुल्यः "आतश्चोपसर्गे'' इति कर्तरि कः ( प्रभानम्, प्रभानम्, प्रभापनम् ) "न भाभूपूकमिगमि'' इत्यादिना "ण्यन्तानां च भादीनामुपसङ्ख्यानम्'' इति च णत्वनिषेधः अयं च निषेधः "कृत्यचः'' इति प्राप्तस्येति लोटि प्रभाणि प्रभावायाणि इत्यत्र "आनि लोट्'' इति णत्वं भवत्येव ( भानुः ) "दाभाभ्यां नुः'' इति नुः 41</body></html>
