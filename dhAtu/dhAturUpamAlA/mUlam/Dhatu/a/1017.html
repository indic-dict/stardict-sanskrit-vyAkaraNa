<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="टुमस्जोँ">टुमस्जो</div>&nbsp;<div style="color:red;">शुद्धौ</div>&nbsp;( मज्जति ) "झलां जश्'' इति सकारस्य दकारः, तस्य चुत्वं जकारः, ( ममज्ज ममज्जतुः ममज्जिथ ममङ्क्थ ममज्जिव ) क्रादिनियमादिट् थलि "उपदेशेऽत्वत'' इति निषेधाद्भारद्वाजनियमाच्च विकल्पः अनिट्पक्षे "मस्जिनशोर्झलि'' इति नुम् स च "मस्जेरन्त्यात्पूर्वं नुममिच्छन्त्यनुषङ्गसंयोगादिलोपार्थम्' इत्यन्त्यात्पूर्वइति"स्कोः संयोगाद्योः'' इति सलोपः जकारस्य "चोः कुः'' इति कुत्वे "खरि च'' इति चर्त्वम् नकारस्य "नश्चापदान्तस्य'' इत्यनुस्वारे परसवर्णः ( मङ्क्ता मङ्क्षयति मज्जतु अमज्जत् मज्जेत् मज्ज्यात् लिङौ अमाङ्क्षीत् अमाङ्क्ताम् अमाङ्क्षुः ) "वदव्रज'' इति वृद्धिः झलि सिचो लोपः ( मिमङ्क्षति मामज्ज्यते मामङ्क्ति मज्जयति अममज्जत् मज्जथुः ) "ट्वितोऽथुच्'' ( मङ्क्त्वा मक्त्वा ) "जान्तनशां विभाषा'' इति क्त्वायां वाऽनुनासिकलोपः ( मग्नः मग्नवान् ) "अनिदिताम्'' इति नस्य लोपः, सलोपकुत्वे च "ओदितश्च'' इति नत्वं, ( मद्ग्यः, मद्गः, ) ण्यति घञि च "चजोः कुघिण्ण्यतोः'' इति कुत्वे "झलां जश् झशि'' इति सकारस्य दकारः ( मद्गुः ) "भृमृशि''  इत्यादिनोप्रत्ययः न्यङ्क्वादित्वात्वात्कुत्वं, पूर्ववत्सकारस्य दकारः ( मुद्गरः ) बाहुलकादुरच् कुत्वञ्च ( मज्जा मज्जानौ ) "श्वन्नुक्षन्'' इति कनिनन्तो निपात्यते 131</body></html>
