<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="शकँ">शक </div>&nbsp;<div style="color:red;">विभाषितो_मर्षणे</div>&nbsp;अयं मर्षणे दिवादिः विभाषित इत्युभयपदी तन्त्रान्तरप्रसिद्ध्योच्यते क्षीरस्वामी तु सहनेऽर्थे शकिधातुर्विभाषितः, विकल्पितः पक्षे दिवादिः पक्षे स्वादिरित्यर्थः ( शक्यते, शक्नोति ) इति शाकटायनश्चामुमेव विभाषितार्थमङ्गीकृत्य अस्य चोभयत्र पाठामात्रादेव सिद्धत्वाद्वैय्यर्थमेव नूनं मत्वा, "शक मर्षणे' इत्येव पपाठ अतस्स्वाम्युक्तमनेनैव प्रत्युक्तम् शाकटायनोक्तमपि विभाषितपदस्य मैत्रेयादिभिस्तन्त्रान्तरप्रसिद्धार्थस्याभिधानात् सार्थकत्वाद्यत्किञ्चित् तथा स्वामिशाकटायनपक्षावुक्त्वोक्ते च पुरुषकारे, तच्चैतदुभयमपि बहुसम्मते यथोक्तेऽर्थे सम्भवत्ययुक्तमेव' इति ( शक्यति शशाक, शेकतुः, शशक्थ, शेकिथ ) भारद्वाजनियमादिड्विकल्पः  ( शक्ता शक्षति शक्यतु, अशक्यत् शक्येत्, शक्यात् ) लिङौ (अशकत् शक्यते शेके ) इत्यादितङयुदाहार्यम् ( शिशक्षति शिशक्षते ) "सनिमीमा''इत्यादिना ऽच इस्, अभ्यासलोपः "स्कोः'' इति सलोपः ( शाशक्यते शाशक्ति शाकयति अशीशकत् शक्त्वा, शक्तः ) शक्तो घटः कर्तुं, शकितो घटः कर्तुं, "सौनागाः कर्मणि निष्ठायां शकेरिटमिच्छन्ति विकल्पेन' इति वृत्तिः  79</body></html>
