<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
 </it>
	<it value="anit" svara="svariwewaH">अथानिटस्स्वरितेत आह ।
<div style="color:blue;" mAnaka_rUpa="णहँ">णह</div>&nbsp;<div style="color:red;">बन्धने</div>&nbsp;(  प्रणह्यते ) "उपसर्गात्'' इत्यादिना णत्वम् (पिनह्यते, अपिनह्यते) "वष्टि भागुरिः' इत्युल्लोपः ( नेहे नद्धा ) नहो धः'' इति झलि पदान्ते च हकारस्य धत्वम् "झषस्तथोर्धोधः'' इति धत्वे जश्त्वम् ( नत्स्यते ) धत्वे तस्य "खरि च'' इति चर्त्वम् ( नह्यताम् अनह्यत नह्येत, नत्सीष्ट ) लिङौ ( अनद्ध ) "झलो झलि'' इति सिज्लोपः ( अनत्साताम् ) इत्यादि ( नह्यति ननाह, नेहतुः ननद्ध, नेहिथ ) थलि भारद्वाजनियमादिड्विकल्पः "थलि च सेटि'' इत्येत्वाभ्यासलोपौ ( नेहिव ) क्रादिनियमादिट् ( नद्धा नत्स्यति नह्यतु ( अनह्यत् नह्येत् अनात्सीत् ) "वदव्रज'' इति नित्यवृद्धिः ( निनत्सते निनत्सति नानह्यते नानद्धि नाहयति अनीनहत्  नध्री ) "दाम्नी'' इत्यादिना करणे ष्ट्रन् षित्वान् ङीष् ( उपानत् ) पादुकाशिक्यविशेषश्च क्विपि धत्वे "झलां जशोऽन्ते'' इति जश्त्वे "वावसाने'' इति चर्त्वविकल्पः "नहिवृति'' इत्यादिना क्विबन्ते नह्यतौ पूर्वपदस्य दीर्घः, ( प्राणत् ) पूर्ववत् क्वौ दीर्घः ( औपानह्यः ) मुञ्जः "ऋषभोपानहोर्ञ्यः'' इति विकृतिवाचिनस्तदर्थायां प्रकृतौ विवक्षितायां ञ्यप्रत्ययः चर्मण्यपि प्रकृतित्वेन विवक्षिते "वर्मणोऽञ्'' इत्यञं बाधित्वा पूर्वविप्रतिषेधेन ञ्य एव भवति (औपानह्यं) चर्म इति (नाभिः) "नहेर्भ च'' इतीञ्प्रत्ययः, हस्य च भः नाभये हितं (नाभ्यं) तैलम् "शरीरावयवाद्यत्'' इति यत् एवं नाभौ भवमपि यस्तु रथावयववाची नाभिशब्दस्तस्य "उगवादिभ्यः'' इत्यत्र "नाभि नभं च'' इति पाठाद्यतिनभभावे ( नभ्यो अक्षः, नभ्यमञ्जम् ) इति भवति पद्मनाभः) "अच्'' इति योगविभागात्समासान्तोऽच् 58</body></html>
