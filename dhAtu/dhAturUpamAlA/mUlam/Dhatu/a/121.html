<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="उछिँ">उच्छि </div>&nbsp;<div style="color:red;">उञ्छे</div>&nbsp;<div style="color:green;" arWaH="uFCe">उञ्छः कणश आदानं कणिशाद्यर्जनं शिलम्</div>इति यादवप्रकाशः एवं विज्ञानेश्वरोपि "उञ्छति'' सूत्रे उञ्छति उच्चिनोतीत्यर्थ इति न्यासो बदाराण्युञ्छति  बादरिकः श्यामाकानुञ्छति श्यामाकिक इत्युदाहरतो वृत्तिकारस्यापि व्यापित्वेनोच्चयनार्थइत्यभिप्रायो लक्ष्यते ( उञ्छति  उञ्छांचकर उञ्छितेत्यादि ) इदित्त्वाद् उञ्छ्यते इत्यादौ नलोपो न भवति ( उञ्चिच्छिषति ) "न न्द्रा' इति छादेर्द्विर्वचनमभ्यासस्य चर्त्वेह्रस्वे "छे च'' इति तुकि हलादिशेषो न भवति, अवयवभक्तत्वेनाभ्यासभक्तत्वाभावात् न च स्वङ्गुलिर्देवदत्त इत्यादिवत् इहावयवावयवस्य समुदायवयवत्वम् यतः "छे च'' इत्यात्रागामिनो भावादेव पूर्वसूत्रात् ह्रस्वस्येत्युनवृत्तिसिद्धावपि चकारेण तदनुकृष्यते, पूर्वसूत्रे ह्रस्वान्तस्येति स्थितम् इह तु तथा माभूदिति हि भावः ( उञ्छयति मा भवानुञ्चिच्छत् )  अयं तुदादौ पठिष्यते स पाठ (उञ्छती लञ्छन्तीति)शीनद्योर्नुम्बिकल्पार्थोऽवश्याभ्युपगन्तव्यइति पाठः किमर्थमिति चेत् स्वरार्थः उञ्छतीत्यत्र शपि "अनुदात्तौ सुप्पितौ'' इति शप्तिपोरनुदात्तत्वेन <sUwra>धातोः</sUwra>धातोरन्त उदात्त इत्युकारस्योदात्तत्वे "उदात्तादनुदात्तस्य स्वरितः'' इति शबकारस्य स्वरितत्वे "स्वरितात् संहितायामनुदात्तानाम्'' इति तीकारस्य प्रचयत्वे अचः क्रमेणोदात्तस्वरितप्रचया भवन्ति, शे तु आद्युदात्त्त्वे प्रत्ययादित्वेनलकारयोदात्तत्वे <sUwra>अनुदात्तं पदमेकवर्जम्</sUwra>यत्र पदे उदात्तः स्वरितो वा विधीयते तत्र तं वर्जयित्वाऽन्यदनुदात्तमिति धातोरप्यनुदात्तत्वे पूर्ववत्तिपः स्वरितत्वेऽचोनुदात्तोदात्तस्वरिता भवन्ति विपर्ययः कस्मान्न भवति धातोरन्तोदात्तत्वेशस्यानुदात्तत्वमिति यतोऽयं स्वरभेदो न स्यात् नैतदस्ति सतिशिष्टस्वरो बलीयानिति यस्मिन्नसति यः शिष्यते स बलीयानित्यर्थः ननु "अन्यत्र विकारणेभ्य'' इत्यपि तत्र पठ्यते नायं पर्युदासो धातुस्वरविषयः किं तु लसार्वधातुकस्वरविषयः लादेशस्य सार्वधातुकस्य प्रत्ययाद्युदात्तत्वं सति शिष्टोपि विकरणस्वरो न बाधत इति, अस्य च ज्ञापकं तादृशमेव तथाहि "तास्यनुदात्तेन्ङिददुपदेशाल्लसार्वधातुकमनुदात्तमह्न्विङोः'' इति तासेः परस्य सार्वधातुकस्य सति शिष्टस्वरेणानुदात्तत्वेपि सिद्धे पुनर्विधानाज् ज्ञायतेऽन्यत्र विकरणेभ्य इति तच्च लसार्वधातुकविषयम् 213</body></html>
