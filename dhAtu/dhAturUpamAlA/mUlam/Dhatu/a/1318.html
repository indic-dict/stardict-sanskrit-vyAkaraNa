<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
 </it>
"आ स्वदः सकर्मकात्" अत्रान्ये स्वा इति दीर्घोपधं पठन्तो वक्ष्यमाणं स्वद आस्वादने इति धातुमपि दीर्घोपधं पठन्ति। आ कुस्मादितिवदभिविधावयमाकारः। तेन ग्रसिप्रभृतीभ्यः ष्वद आस्वादनइति वक्ष्यमाणपर्यन्तेभ्यः सकर्मकेभ्य एव णिज् भवति। इदं वच सकर्मकत्ववचनं कर्मसापेक्षक्रियामात्रवाचित्वेनाप्रयुज्यमानेऽपि कर्मण्ययं विधिर्भवति। अत एव हि मैत्रेयः। सम्भविकर्मकाण्णिजित्याह। उक्तं च पुरुषकारे सम्भविकर्मकत्त्वकथनेन सत्यसति वा कर्मणः प्रयोगे तत्सम्भवमात्रेण णिज् भवतीत्युक्तं भवति। कर्मसम्भवः पुनरनेकार्थत्वेनार्थान्तरवाचितायां यथा प्रयोगं द्रष्टव्य इति च। कर्मकर्तृविषयेऽप्यर्थान्तरवृत्तित्त्वं समानमिति न तस्येह वृथग्विषयत्वेनेहोपादानम्। अत्र केचित्पञ्चमीप्रकरणाभ्यां सन्निहितेन णिचा ऽर्थप्राप्तमेवकारं सम्बन्धयन्तः सकर्मकाण्णिजेव भवति अकर्मकात्तु यथायोगमित्याहुः। तदसत्। एवकारस्य सकर्मकादितिश्रुतेनान्वयलाभे ऽश्रुतेनान्वयायोगात्। अनेन खल्वभिप्रायेण मैत्रेयादयः सकर्मकादेवेत्येवं व्याख्यन्। अत्र मतान्तरमप्याह मैत्रेयः। आ स्वाद एव सकर्मकादित्येक इति। तथा च क्षीरस्वामी। आङ्पूर्वात्स्वदेः सकर्मकाण्णिज्भवतीति। अयं पक्षः पुरुषकारे दूषितः।तत्र चाभिविधिपक्ष एव युक्तः प्रत्यवभासते। इहाप्याङःपूर्वापरेष्विवाभिविध्यर्थताया एवौचित्यादाकुस्मादिति हि पूर्वत्राभिविधावाङ्दृष्टः, "आ धृषाद्वा'' इत्यागर्वादिति च समनन्तरमेवैवं द्रक्ष्यते, तत्रायमपि तन्मध्यपातीतच्छायश्चाङ् तदर्थ एव व्यक्तमवभासते ।। तदत्र पक्षान्तरं व्याचक्षाणानामाशयश्चिन्त्य इति।।
<it svara="uxAwwewaH">उदात्तेतः।
<div style="color:blue;" mAnaka_rUpa="ग्रसँ">ग्रस</div>&nbsp;<div style="color:red;">ग्रहणे</div>&nbsp;( ग्रासयति फलम् ) ग्रसत इत्यदने शपि 214</body></html>
