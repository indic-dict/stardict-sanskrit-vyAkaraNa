<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="गॄ">गॄ </div>&nbsp;<div style="color:red;">शब्दे</div>&nbsp;( गृणाति जगार ) इत्यादि पूर्ववत् "अवाद्ग्र'' इति तङस्य न भवति तथा च भाष्यम् न चावपूर्वस्य गृणातेः प्रयोगोऽस्तीति "समः प्रतिज्ञान'' इत्यत्र पूर्वसूत्रगृहीतस्यानुवृत्तिरिति सङ्गृणातीत्यत्र तङ् न भवति ( होत्रेऽनुगृणाति, प्रतिगृणाति, ) "अनुप्रतिगृणश्च'' इत्यनुपूर्वस्य प्रतिपूर्वस्य च गृणातेः कारकं पूर्वस्याः क्रियायाः कर्तृभूतं सम्प्रदानमिति होतुः सम्प्रदानत्वम् होता चात्र पूर्वक्रियायां शंसने कर्ता भवति अनुगरः प्रतिगर इति हि संशितुः प्रोत्साहनमुच्यते  तदयं वाक्यार्थः प्रथमं शंसति होता तमन्यः प्रोत्साहयतीति ( जेगिल्यते जागर्त्ति  जागीर्त्तः ) "लुपसद'' इत्यादावकारविकरणैः साहचर्यार्त्तौदादिकस्यैव ग्रहणमिति क्रियासमभिहार एवायं यङ् इत्त्वरपरत्वयोः "पूर्वत्रासिद्धम्'' इति पूर्वं "ग्रो यङि'' इति लत्वं रेफाभावान्न "हलि च'' इति दीर्घः लत्वे हि गिरतिगृणात्योर्द्वयोर्गहणमुक्तम् गृणातिप्रभृतय उदात्ता उदात्तेतः 27 </body></html>
