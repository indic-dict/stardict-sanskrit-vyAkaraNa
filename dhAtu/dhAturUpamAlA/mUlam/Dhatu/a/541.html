<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="चतेँ">चते</div>&nbsp;<div style="color:blue;" mAnaka_rUpa="चदेँ">चदे</div>&nbsp;<div style="color:red;">याचने च</div>&nbsp;( चचात चेततुः चतिता अचीतीत्  ) एदित्त्वान्न्वृद्धिः (चिचतिषति चाचत्यते चाचत्ति चातयति अचीचतत्  चतते चेते चिचतिषते ) इत्यादि ( चतित्वा चतितः चत्यम् ) "चतितकिशसि'' इति यत् ( चतुरः ) "मन्दिशि'' इत्यादिनापेरच् न चतुरः, अविद्यमाना वा चतुरा यस्य अचतुरः,तस्य भावः ( आचातुर्य्यम्) ब्राह्मणादिपाठात् ष्यञ् "न नञ्पूर्वात् तत्पुरुषात्'' इति निषेधोत्रैव अचतुरेति पर्युदासात् न भवति ( चत्वारः ) "चतेरुरम्" इत्युरन् <sUwra>चतुरनहुहोरामुदात्तः</sUwra>इति सर्वनामस्थाने आमागमः तदन्विधेरत्रेष्टत्वात् प्रियचत्वाः (प्रियचत्वारौ)इत्यादावाम् भवति हे (प्रियचत्वः) "अम् सम्बुद्धौ''इत्यमागमः अयं समास एव केवलस्य नितृयबहुववनान्तत्वात् सम्बुद्ध्यभावात् "आमि"इति नुटि चतुर्णाम् अत्रापि तदन्तविधिना(परमचतुरर्णाम्) इत्यात्रापि नुट् भवति "षट्चतुर्भ्यश्च''इति बहुवचनर्दिशात् यत्र संख्यायाः प्राधान्यं तत्रैवायमिति प्रियचतुरामित्यादौ अप्रधानपे नुट् न भवति (चतुर्षु) इत्यत्र "रोः सुपि'' इति नियमान्न विसर्जनीयः स्त्रियां "त्रिचतुरोः स्त्रियां तिसृचतसृ'' इति विभक्तौ चतस्त्रादेशे <sUwra>अविरऋतः</sUwra>इति अजादावृकारस्य पूर्वसवर्णदीर्घापवादे च रेफे (चतस्त्रः) इत्यादि "ऋन्नेभ्यो ङीप्''स्वस्त्रादिपाठात् "न षट्स्वस्त्रादिभ्यः'' इति निषिध्यते (चतसृणामित्यत्र) [नुमचिरतृज्वद्भावेभ्यो नुट् पूर्वविप्रतिषेधेन ] इति नुट् आजादिविभक्त्यभावे न रेफादेशः नामि दीर्घो"न तिसृचतसृ'' इति प्रतिषेधान्न्भवति चतस्त्रादेशस्तदन्तेपि भवति  (परमवतस्त्रः) इत्यादि यत्र बहुव्रीह्मादिना समासस्यान्यलिङ्गत्वं तत्रापि चतुरर्थस्रीत्वाश्रयोयमादेशो भवति प्रियाश्चतस्रे यस्य (प्रियचतसा ब्राह्मणः प्रियचतस्रावित्यादि) सावानाडादेशः आजादौ "अचिर ऋतः'' अयं परत्वात्. पूर्वसवर्णत्वं बाधते "ऋतोङिसर्वनामसथानयोः'' गुणं बाधित्वा पूर्वविप्रतिषेधेन, तेनाजादौ सर्वत्र रेफ एव भवति अत्र "नद्यृतश्च'' इति कप् सन्निपातपरिभाषया न भवति कपि हि प्रकृतिविभक्त्योरानन्तर्यं विहन्यते प्रियाश्चत्वारोस्याः (प्रियचत्वा स्री प्रियचत्वारौ) इत्यत्र अङ्गस्य स्त्रीत्वेपि चतुरर्थस्यास्रीत्वात् चतस्त्रादेशो न भवति चतुर्णो पूरणः चतुर्थः) "तस्य पूरणे उट्'' इति डटि "षट्कतिकतिपयचतुरां थुक्'' इति थुक्, ( तुर्यः, तुरीयः ) <sUwra>चतुरश्छयतावाद्यक्ष्ज्ञरलोपश्च</sUwra>इति पूरणाथे ठयतौ आद्यक्षरलोपश्चेति चशब्दस्य लोपः तुरीयं भिक्षायाः(तुरीयभिक्षा),चतुर्थंभिक्षायाः(चतुर्थभिक्षा)<sUwra>द्वितीयातृतीयचथुर्थतुर्याण्यन्तरस्याम्</sUwra>इति द्वितीयादीन्येकदेशवाचिना षष्ठ्यन्तेन सह वा समस्यन्ते इति तत्पुरुषः एकदेशिसमासः अन्यदा षष्ठीसमासे (भिक्षातुरीयं, भिक्षाचतुर्थमिति भवति) पूर्वनिपातभेदः (चतुष्टयम्) <sUwra>संख्याया अवयवे तयप्</sUwra>इति अवयवे वर्त्तमानायाः संख्याया अवयविनि तयप् "खरवसानयोः'' इति रेफस्य विसर्जनीये "हस्वात्तादौ तद्धिते'' इति सस्य षत्वं तकारस्य जसि "प्रथमचरमतय'' इति वा सर्वनामत्वात् (चतुष्टये, चतुष्टयाः) स्त्रियां "टिड्णञ्''इत्यादिना ङीप् (चतुष्टयी चतुर्भुङ्क्ते) चतुरो वारान् भुङ्क्त इत्यर्थः <sUwra>द्वित्रिचतुर्भ्यः सुच्</sUwra>इति क्रियाभ्यावृतिऋतगणने कृत्वसुच् "रात्सस्य'' इति सकारलोपः एककर्तृकाणां तुल्यजातीतयानां क्रियाणां जन्मसंख्यानं क्रियाभ्यावृत्तिगणनम् स्वाद्युत्पत्तिः स्वरादिषु सुजितिपाठातृ अव्ययत्वात् सुब्लुक् ( चतुः करोति चतुष्करोति ) <sUwra>द्वस्त्रिश्चतुरिति कृत्वोर्ये</sUwra>इति कृत्वोर्थे वर्तमानानामेषां विसर्जनीयस्य कुष्वोर्वा षत्वम् अन्यदा तु "कुप्वोःकःपौ च'' इति विसर्जनीयजिह्वामूलीयौ ( चतुष्कपालम् चतुष्यात् ) <sUwra>दुदुपधस्य चाप्रत्ययस्य</sUwra>इकारोकारोपधस्य यो विसर्जनीयोऽप्रत्ययसम्बन्धी तस्य कुष्वोः षत्वमिति षत्वम् अविद्यमानानि विशिष्टानि शोभमानापि चत्वारि यस्य सः ( अचतुरः विचतुरः सुचतुरः) "अचतुर'' इत्यादिना बहुव्रीहौ अचि निपात्यन्ते त्र्ययश्चत्वारो वार्थोऽन्यपदार्थः (त्रिचतुराः) वृत्तिस्वाभाव्यात् संदिग्धेस्य वृतिः चतुर्णां समोपे ( उपचतुराः)  <sUwra>संख्ययाव्ययासन्नादूराधिकसंख्याः संख्येये</sUwra>अव्ययादीनि पूर्वपदानि संक्येयवाचीनि संहृयया समस्यन्त इति बहुव्रीहिः चतुरोच्प्रकरणे [ त्र्युपाभ्यामुपसंख्यानम् ] इत्यच् समासान्तः ( चात्वालः ) यत उत्तरवेद्यर्थाः पांसवो हियते तदुच्यते "स्थाचतिमृजेरालज्वाञालीयवः'' इति यथासंख्यात् वालञ् ( चत्वरम् ) "छित्वरचतृवर'' इति रचि निपात्यते उणादिवृतौ छद अपवारण इत्यस्य निपातनमुक्तम् द्वितीयादिश्च पठ्यते (चदित्र चदते) इत्यादि 851</body></html>
