<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<it svara="uxAwwewaH">परस्मैभाषा उदात्तेतः ।
<div style="color:blue;" mAnaka_rUpa="भू">भू </div>&nbsp;<div style="color:red;">प्राप्तौ</div>&nbsp;आत्मनेपदी वा अयं प्राप्तौ वा णिचमुत्पादयति आत्मनेपदि चेत्यर्थः अत्र केचिदात्मनेपदं णिच्सन्नियोगेनैव तेनान्यदा नेति मैत्रेयस्त्वाकुस्मीयप्रकरणे भूप्राप्तौ वेतिलघुनैव न्यासेन णिच्च्यात्मनेपदे वाग्रहणाण्णिचो विकल्पे च सिद्धे पुनरिह पठित्त्वात्मनेपदीति वचनाण्णिजभावे आत्मनेपदमित्याह इदम्पुरुषकारे दूषितम् आकुस्मीयकाण्डे भू प्राप्तौ वेति पठ्यमाने  अनन्तरप्रकृतस्यात्मनेपदीतिवचनस्य विकल्पः स्यान्न पुनरप्रकृतस्य णिच इति ण्यभावे परस्मैपदमुदाहरन्तौ धनपालशाकटायनावप्यत्रैवानुकूलाविति चोक्तम् तथा भूसूत्रे सुधाकरोऽपि भवत इति प्रस्तुत्य वात्मनेपदं मैत्रेयोक्तेन कारणेन समर्थनाण्णिच्सन्नियोगेनात्मनेपदित्वादसाधनम् अत एव "सुराष्ट्रमभवत्' इत्यादि प्रयुज्यत इत्याह अन्ये तु पुराणव्याकरणेषु "भुवो णिङ्''इति सूत्रस्य णिङो ङकारः प्रत्ययान्तादत्मनेपदार्थः, प्रकृते तु केवलादिति श्रीभद्रादिभिर्व्याख्यानात्तन्त्रान्तरवचनानुरोधेन सन्नियोगन्यायो बाध्यत इति, तथा च "वर्षाभ्वश्च'' इत्यत्र कैयटेन वर्षासु भवति वर्षासु भवतइत्यात्मनेपदं दर्शितम् (भावयते, भवते भविता) 302</body></html>
