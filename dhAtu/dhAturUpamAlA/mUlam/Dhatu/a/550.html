<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="खनुँ">खनु </div>&nbsp;<div style="color:red;">अवदारणे</div>&nbsp;( खनति चखान चख्नतुः ) "गमहन'' इत्याजादावुपधालोपः तस्य "द्विवर्चनेति'' इति स्थानिवत्त्वात् द्विर्वचनम् ( खनिता खनिष्यति अखनत् खनेत् खन्यात् ) "जनसनखनां सञ्ज्ञलोः'' "ये विभाषा'' इत्यात्वम् धातुपारायणे तु "नोपो यि'' इतिवत् "ये विभाषा'' ये विभाषा'' इति वर्णमात्रे निर्दष्टव्ये य इत्यत्वतोनिर्देशादिदमात्वं यग्यङोरेव न तु यासुटीत्युक्तम् ( अखनीत् अखानि चिखनिषति चङ्खन्यते  चाखायते चङ्क्षन्ति चङक्षातः ) "अनुनासिकस्य'' इति दीर्घं परत्वात् बाधित्वा "जनसनख नाम्'' इत्यात्वं भवति तत्र ज्ञल्ग्रहणं सनोत्यर्थां तस्यैवच ज्ञलादेः सनः संभवात्, तेन चिखनिषतीत्यत्रात्वाभावः (खानयति अचीखनत् खनते चखे इत्यादि खेयम् )<sUwra>ईचखनः</sUwra>क्यपि तत्संनियोगेन "ईकारेन्तादेशे आद्गुणः इइ इति प्रश्लेषेणेकारद्वयं विधीयते एकस्मिन्विघौयमाने"ये विभाषा'' इत्यात्वाभावपक्षे सावकाशोसौ परेणान्तीरङ्गेण चात्वेत, यतो हि यकारादौ बुद्धिस्थ एव विधानादन्तरङृगमात्वम्, ईकारः, क्यप्संनियोगेगेन विधानात् बहिरङ्गः यदा तु "ये विभाषा'' इति परसप्मी तदात्वमेव बहिरङृगमीत्वं तु क्यप्संन्नियागेनान्तरङ्गमिति नार्थः प्रश्लेषेणात्वबाधनार्थेन, एवं च सूत्रेपि ह्रस्व एव पठितव्यः नन्वेवमेकादेशस्य "षत्वतुकोरसिद्धः'' इत्यसिद्धत्वात् हस्वाश्रयस्तुक् स्यात् नतत् "पदान्तपदाद्योरेकादेशोसिद्धः' इतृयेवं तत्र व्यवस्थापनात् ( खनकः खनकी ) "शिल्पिनि ष्वुन्'' तत्र च "नृतिखनिरञ्जिभ्यः'' इति पगिण्यते परितः खाता, ( परिखा ) "अन्येष्वपि दृश्यते'' इति डः खायते अनेनेति ( खनित्रम् ) "अतः'' इत्यादिना करणे इत्रः ( खात्वा खनित्वा ) उदित्त्वादनिट्पक्षे ज्ञलादिकित्परत्वात् पूर्ववदात्वम् ( निखाय ) "येविभाषा'' इति आत्वं (खातः) "यस्य विंभाषा'' इत्यनिट्त्वम् खन्यतेनेन अत्रेति (आखनः ) <sUwra>खनो  घ च</sUwra>इति करणाधिकरणयोर्घः चकारात् घञि ( आखानः आखः ) [ डो वक्तव्यः ] इति डः ( आखरः ) [ डरो वक्तव्यः ] इति डरः ( आखनिकः ) [ इको वक्तव्यः ] इतीकः ( आखनिकवकः ) [ इकवको वक्तव्यः ] इति इकवकः आखादयः खनित्रवचनाः परिखा भवेदस्मिन्न्स्य वा ( पारिखेयं स्थलम् ) <sUwra>परिखाया ढञ्</sUwra>इति प्रथमान्त् सभावनोपाधिकाद् अस्यास्मिन्नित्यर्थे ढञ् ( आखनतीत्याखुः ) "आङ्परणोः खनिशृभ्यां डित्''इति उप्रत्यये डित्त्वाट्टिलोपः ( मुखं ) "डित् खनो मुट् चोदात्तः'' इत्यत्रप्रत्यये डित्त्वाट्टिलोपः, धातोर्मुडागमश्च मुखे भवं, ( मुख्यम् ) "दिगादिभ्या यत्'' इति यत्प्रत्ययः इह पाठोऽशरीरावयवार्थः शरीरावयस्य तु "शरीरावयवाद्यत्'' इत्येव सिद्धः मुखमिव ( मुख्या ) "शाखादिभ्यो यः'' इति भावार्थे यः मुखतो भव (मुखतीयम् ) मुखापार्श्वतसोलपिः ] इति गहादिपाठाच्छप्रत्यये सलोपो "यस्य'' इति लापः परिमुखं भवं परिमुख्यम् ) "अव्यीभावाच्च'' इति यः तत्र हि [ परिमुखादिभ्य उपसंख्यानम् ] इति वार्त्तिकं, तेन परिमुखादेरेवाव्ययीभावादयं प्रत्ययः परिमुखं वर्त्तते ( पारिमुखिकः ) सिवकः <sUwra>परिमुखं च</sUwra>इति द्वितीयान्तात् अस्माद्वर्त्तते इत्यस्मिन्नित्यर्थे ठक् मुखस्य सादृश्यं ( यथामुखं ) प्रतिबिम्बम् समं मुखं ( संमुखम् ) समशब्दः सर्वपर्यायः यथामुखं दर्शनः ( यथामुखीनः ) आदर्शादिः एवं संमुखस्य दर्शनः ( संमुखीनः ) दर्शन इत्यधिकरणे ल्युट् <sUwra>यथामुखसंमुखस्य दर्शने</sUwra>इति षश्ठ्यन्त्ताभ्यामाभ्यां दर्शन इत्यर्थे खः अत एव सादृश्येपि निर्देशात् यथामुखमित्यव्ययीभावः तथा समोन्त्यलोपश्च अयं च लापः प्रत्ययनियोगेनेति केवलो न प्रयोगाहं इति व्याख्यातारः यथामुखीना सीताया इति भट्टिप्रयोगश्चिन्त्यः ( गौरमुखा नाम का चित् ) "नखमुखातृ संज्ञायाम्'' इति स्वाङ्गलक्षणस्य ङीषो निषेधात् टाघेव असंज्ञायां तु ( सुमुखी सुसुखा ) इत्युभयं भवति 863</body></html>
