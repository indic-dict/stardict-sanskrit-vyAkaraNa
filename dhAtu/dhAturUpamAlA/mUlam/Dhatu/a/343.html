<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="जि">जि</div>&nbsp;<div style="color:red;">जये</div>&nbsp;अत्र मैत्रेय उत्तरधातुसादृश्यानुरोधेनाजन्तोप्यत्र निर्द्दिश्यतइति इह जय उत्कर्षप्राप्तिरित्यकर्मकोयम् यस्त्वग्रेऽभिभवार्थः स सकर्मकः यदाह देवः--- <div style="color:Maroon;">जयिर्जयाभिभवयोराद्येर्थेऽसावकर्मकः उत्कर्षप्राप्तिराद्योर्थोऽद्वितीयेर्थे सकर्मक इति</div>	( जयति जिगाय जिग्यतुः जिगयिथ जिगेथ जिग्यिव ) <sUwra>सन्लिटोर्जेः</sUwra>इत्यभ्यासादुत्तरस्य कुत्वं गकारः बअजन्तत्वादनिट्त्वे क्रादिनियमादिद् थलि तु भारद्वाजनियमादिडिवकल्पः अजादौ क्ङिति लिटि "एरनेकाच'' इति यण् ( जेता जेष्यति जयतु अजयत् जयेत् जीयात् ) "अकृत्सार्वधातुकयो'' इति दीर्घः (अजैषीत् जिगीषति ) "हको ज्ञल्'' इति सनः कित्त्वान्न्गुणः <sUwra>अज्ज्ञनगमां सनि</sUwra>अजन्तानां हन्तेर्गमेश्च ज्ञलादौ सनि दीर्घ इति दीर्घः पूर्ववदभ्यासात्परस्य कुत्वम् ( जेजीयते जेजयीति जेजेति जेजितः जेज्यति ) अजादौ क्डिति यण् (जापयति) "क्रीङ्जीनां णौ'' इत्येचःस्थाने आत्वे पुगागमः ( अजीजपत् विजयते पराजयते ) "विपराभ्यां जेः'' इति तङ् अयं प्रकृतिग्रहणन्यायेन यङ्लुगुन्तादपि ( विजेजिते पराजेजित इति ) यङ्लुगन्तात्सनि "सन्लिटोर्जेः'' इति कुत्वं न भवति, तत्र प्रत्यासत्त्या सन्लिड्निमित्तस्यैवाभ्यासस्य ग्रहणात् तथा च वृत्तिः सनि लिटि च प्रत्यये जेरङ्गस्य योऽभ्यास इति "विपराभ्याम्'' इत्यत्रोपसर्गयोर्ग्रहणात् ( परा जयति सेना )त्यादौ तङ् न भवति अस्याकर्मकत्वात्सर्वे कृतो न सन्तीति तन्त्रेणाभिभवात्थे प्रदर्शयिष्यन्ते 554</body></html>
