<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
 </it>
	इति श्रीपूर्वदक्षिणपश्चिमसमुद्राधीश्वरकम्पराजसुतसङ्गममहाराजमहामन्त्रिणा मायणपुत्रेण माधवसहोदरेण सायणाचार्येण विरचितायां माधवीयायां धातुवृत्तौ उविकरणास्तनादयः सम्पूर्णाः 
</gaNaH>
<gaNaH>
<gaNa_name>क्र्यादिगणः</gaNa_name>
						ॐ 
					अथ क्र्यादयः 
<it value="anit" svara="svariwewaH">क्र्यादयोऽनुदात्ता उभयतो भाषाः।
<div style="color:blue;" mAnaka_rUpa="डुक्रीञ्">डुक्रीञ् </div>&nbsp;<div style="color:red;">द्रव्यविनिमये</div>&nbsp;( क्रीणाति क्रीणीतः क्रीणन्ति क्रीणासि क्रीणामि क्रीणीवः क्रीणीते क्रीणाते क्रीणतेक्रिणीषे क्रीणे क्रीणीवहे ) इत्यादि "क्र्यादिभ्यः श्ना''इतिशपोऽपवादः श्ना "श्नाभ्यस्तयोरातः'' इति किति सार्वधातुकआलोपः हलादौ तु "ईहल्यघोः'' इतीत्वम् झिझयोः परत्वान्नित्यत्वादन्तरङ्गत्वादीत्वात्पूर्वमन्तादेशात् श्राभ्यस्तयोराल्लोपः (चिक्राय चिक्रियतुः चिक्रयिथ चिक्रेथ चिक्रियथुः चिक्रिय चिक्राय चिक्रय चिक्रियिध्वे चिक्रिये चिक्रियाते चिक्रियिषे चिक्रिये चिक्रियिवहे) क्रादिनियमादिट्, थलि तु भारद्वाजनियमादिड्विकल्पः अगुणवृद्धिविषये इत्यङ् "एरनेकाच'' इति यण् तु संयोगपूर्वत्वान्न भवति ( क्रेता क्रेष्यति क्रेष्यते क्रीणातु क्रीणीतात् क्रीणीताम् क्रीणन्तु क्रीणीहि क्रीणानि क्रीणाव क्रीणीताम् क्रीणाताम् क्रीणताम् क्रीणीष्व क्रीणावहै ) तातङः स्वतो ङित्त्वाद्धेश्चापित्त्वेन ङित्त्वादीत्वम् उत्तमे त्वाटः पित्त्वेन ङित्त्वाभावादीत्वाभावः ( अक्रीणात् अक्रीणीताम् अक्रीणाः अक्रीणीतम् अक्रीणीत अक्रीणाम् अक्रीणीव अक्रीणीत1 अक्रीणीथाः अक्रीणाथाम् अक्रीणीध्वम् अक्रीणि अक्रीणीवहि क्रीणीयात् क्रीणीयाताम् क्रीणीयाः क्रीणीयाम् क्रीणीयाव ) यासुटो ङित्त्वात्पिद्वचनेष्वपीत्वम् ( क्रीणीत क्रीणीयाताम् क्रीणीथाः क्रीणीय क्रीणीवहि क्रीणीमहि ) सीयुटि ( 1 ) ( 1 ) आतो लोप इत्यधिकं पुस्तकान्तरे आलोपः आशिषि ( क्रीयात् क्रीयास्ताम् क्रेषीष्ट क्रेषीयास्ताम् ) इत्यादि ( अक्रैषीत् अक्रैष्टाम् अक्रैषम् ) सिचि वृद्धिः ( अक्रेष्ट अक्रेषाताम् अक्रेष्ठाः अक्रेषि चिक्रीषति चिक्रीषते चेक्रीयते चेक्रेति क्रापयति अचिक्रपत् ) "क्रीङ्जीनां णौ'' इत्यात्वे पुक् ( शतेन शताय वा परिक्रीणीते ) "परिव्यवेभ्य'' इत्यकर्त्रभिप्रायेऽपि तङ् एवं व्यवाभ्यामपि इह पर्यादय उपसर्गा गृह्यन्ते इति बहु विक्रीणाति वनमित्यादौ न भवति "परिक्रयणे सम्प्रदानमन्यतरस्याम्'' इति परिपूर्वस्य क्रीणातेः साधकतमस्य पक्षे सम्प्रदानत्वम् परिक्रयणं वेतनादिना नियतकालं स्वीकरणम् ( क्रीत्रिमम् ) "ड्वितः क्त्रिः'' "क्त्रेर्मम् नित्यम्'' ( क्रीतः क्रीतवान् ) अश्वेन क्रीता ( अश्वक्रीती ) धनेन क्रीता ( धनक्रीति ) "6karwqkaraNe कृता बहुलम्'' इति तृतीयासमासः स च "गतिकारकीपपदानां कृद्भिः सह समासवचनं प्राक्सुबुत्पत्तेः'' इति क्रीतशब्देनेति "क्रीतात्करण पूर्वात्'' इत्यदन्तात् क्रीतान्तात्प्रातिपदिकाद्विधीयमानो ङीष् भवति "सा हि तस्य धनक्रीता प्राणेभ्योऽपि गरीयसी' इत्यत्र तु बहुलप्रहणादाबन्तेन समास इति अनदन्तत्वान्ङीषभावो वाच्यः अन्तवद्भावेन टाबन्तोऽपि कृदन्त एवेति कृदन्तलक्षणसमासलाभः  ( क्रयः ) "एरच्'' अवक्रियते व्यवह्रियतेऽनेनेति (अवक्रयः) आयस्थानेषु वणिजादिभिर्दीयमानःस्वामिग्राह्यो भागः, यस्य पिण्डक इति प्रसिद्धिः "पुंसि संज्ञायाम्'' इति घः क्रयार्थं प्रसारितं ( कय्यम् ) "अचो यत्'' "क्रय्यस्तदर्थे'' इत्ययादेशः अत्र तच्छब्देन क्रयः परामृश्यते अन्यत्र गुणे क्रेयः (क्रायकः,) ण्वुल्, (क्रयिकः) "क्रिय इकन्'' इति इकन् 1</body></html>
