<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="गाङ्">गाङ्</div>&nbsp;<div style="color:red;">गतौ</div>&nbsp;(गाते) त्रिष्वपि वचनेषु समानं, गा अ आतामिति स्थिते, अत्रान्तरङ्गत्वाद्धातुशपोरेकादेशे सवर्णदीर्घे ङ्दिवयव आकरोऽतः परो न भवतीति "आतो ङितः'' इतीयादेशो न भवति न च सवर्णदीर्घस्यादिवद्भावेनातः परत्वमकारस्य, [ अन्तादिवद्भावो वर्णाश्रये न ] इति स्थितत्वात् न च मन्तव्यं "वार्णादाङ्गं बलीय' इति सवर्णदीर्घात् प्रागेव इयादोशः स्यादिति, यदयमङ्गात् परस्येत्यङ्गस्य न भवति बहुवचने झस्य "आत्मनेपदेष्वनतः'' इति अद्भावः, अत्राप्यनत इति पर्युदास आदिवद्भावेन न भवति, वर्णाश्रयत्वात् न च मन्तव्यमित्यादि पूर्ववत् ( गासे गाथे गाध्वे ) गै इति टेरेत्वे वृद्धिः धातुशपोरेकादेशस्यादिवद्भावात् "अतो गुणे''इति पररूपं वर्णाश्रयत्वादेव न भवति " आतो लोप इटि च'' इत्यत्र आर्द्धधातुकस्येटो ग्रहणात् नालोपप्रसङ्गः (जगे जगाते जगिषे जगिध्वे जगे जगिवहे) "आतो लोप इटि च'' इत्याल्लोपः (गाता गास्यते) "गाङ्कुटादिभ्योऽञ्णिन्ङित्'' इत्यत्र गाङिति इङादेशग्रहणात् अस्मात् परस्याञ्णितः प्रत्ययस्य ङित्त्वाभावात् न "घुमास्थागा'' इतीत्वं, ( गाताम् गास्व गै गावहै अगात अगाताम् अगात ) झस्याद्भावः, (अगाथाः अगे) "आद्गुणः'' (अगावहि गेत गेयाताम् गेथाः गेय) लिङः सलोपः, "आद्गुणः,'' यलोपः आशिषि ( गासीष्ट अगास्त अगासाताम्,अगासत अगास्थः अगासि जिगासते जेगीयते ) "घुमास्थागा'' इतीत्वम् ( गाययति अजीगयत् "गापोष्टक्'' इत्यत्र न्यासपदमञ्जर्योरयं धातुरादादिक इति स्थितं, शपि पाठे चास्य प्रयोजनं नास्ति अस्माभिस्तु क्वापि पठितव्य इति मैत्रेयाद्यनुसारेणेह पठितः गायतीति गतं शब्दे शपि 931</body></html>
