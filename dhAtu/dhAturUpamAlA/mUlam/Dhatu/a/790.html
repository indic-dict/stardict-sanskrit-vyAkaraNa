<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="षो">षो</div>&nbsp;<div style="color:red;">अन्तकर्मणि</div>&nbsp;( स्यति ससौ, ) इत्यादि सर्वे श्यतिवत् ( अभिष्यति, अभिष्यत्, अभ्यषात्, अभ्यषासीत् ) "उपसर्गात्सुनोति'' इत्यादिना "प्राक्सितात्'' इति च षत्वम् ( अभिससौ ) इत्यत्र "स्थादिष्वभ्यासेन'' इति नियमाद् अभ्यासस्य न षत्वम्  ( अभिसिषासति ) इत्यत्र पूर्ववदभ्यासस्य न षत्वम् उत्तरस्य तु "इण्कोः''  इति षत्वम् ( प्रणिष्यति प्रण्यष्यद् ) "नेर्गद'' इत्यादिना णत्वम् तच्च अड्व्यवायेऽपीष्यते ( सेषीयते ) "घुमास्था'' इतीत्वं हलादौ क्ङित्यार्धधातुके आशीर्लिड्यात्वम् "एर्लिङि'' इत्येत्वे (सेयात्) इति (अवसाय ) "न ल्यपि'' इतीत्वनिषेधः (सित्वा, सितः) "द्यतिस्यति'' इतीत्वम् "परिनिविभ्य'' इत्यत्र सित इत्यस्यापि ग्रहणम्, तच्च नियमार्थम् तेन पर्यादिभ्योऽन्यत्र सितशब्दस्य षत्वाभावात् प्रतिसितमित्यत्र न षत्वमित्येके अन्ये तु साहचर्याद् अलाक्षणिकत्वादिविधिसम्भवे नियमायोगाद्  विधिवैषम्यप्रसङ्गाच्च सिनोतेरेव सितशब्दस्य ग्रहणमित्यस्य "उपसर्गात्'' इति षत्वं सर्वत्र भवत्येवेत्याहुः  अवस्यतीति ( अवसायः ) "श्याद्व्यध'' इत्यादिना णे युक्, (सायः) घञ् साये भवः, ( सायंतनः ) "सायञ्चिरम्'' इत्यादिना ट्युट्युलोरन्यतरः प्रत्ययः तुडागमः मान्तत्वं च सायशब्दस्य वस्तुतो मान्तोऽव्ययं सायशब्दस्तस्याव्ययत्वादेव प्रत्ययस्सिद्धः ( सातिः ) "ऊतियूति'' इत्यादौ निपातनात् क्तिनोत्वाभावः 39</body></html>
