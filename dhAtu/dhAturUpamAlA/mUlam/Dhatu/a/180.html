<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="कटेँ">कटे</div>&nbsp;<div style="color:red;">वर्षा,आवरणयोः</div>&nbsp;अयमनिदिदेव ( कटति चकाट कटित ) इत्यादि ( अकटीत्  ) "अतो हलादेः'' इति वा वृद्धिः "ह्म्यन्तक्षणश्वसजागृणिश्व्येदिताम्'' इति एदितां निषिध्यते ( कटः ) पचाद्यच् ( कटी ) कटात्तु श्रोणिवचनइति ङीष् निकटे वसति नैकटिकः, "निकटे वसति'' इति सप्तम्यन्ताद्वसत्यर्थे ठक् ( काटोङ्गनं, ) अधिकरणे संज्ञायां घञ् ( कटीरः ) जघनं कञ्चुकम् कृशशृत्यादिना ङीरन् कटिरं चर्म असित्रादिनेरन्  कटित्रं चर्म अशित्रादिभ्य इतीत्रः ( कटकम् ) "क्वुन् शिल्पिसंज्ञयोः'' इति क्वुन् ( कटुः ) बाहुलकादुप्रत्ययः ( कट्वरः ) "छित्वरछत्वरधीवरपीवरमीवरचीवरनीवरगह्वरकट्वरसयद्वरा'' इति वरचि निपात्यते चटत्येकइति काश्यपः चटतीत्यादि पूर्ववत् ( चाटुः ) "सनिजनिचटिभ्य उण्'' इति उण् ( चटुः) बाहुलकादुकारः ( चटुलः ) बाहुलकादुलच् ( चटकः ) "क्वुन् शिल्पिसंज्ञयोः'' इति क्वुन् ( चटका ) अजादिपाठाट्टाप्,"प्रत्ययस्थात्'' इतीत्वाभावश्च चटकाया अपत्यं, चाटकैरः "चटकाया ऐरग्'' इत्यैरक् [ चटकाच्चेति वक्तव्यात् ] चटकस्यापत्यमाप चाटकैरः, स्त्रियां त्वपत्ये [ स्त्रियामपत्येलुग्वक्तव्यः] इति ऐरको लुकि चटकेति भवति भेदनार्थोयं चुरादौ 291</body></html>
