<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="तृपँ">तृप</div>&nbsp;<div style="color:red;">प्रीणने</div>&nbsp;<div style="color:green;" arWaH="parINane">इह प्रीणनं तृप्तिस्तर्पणं च </div>दृश्यते चोभयथा "तृप्यन्तु भवन्तः' "नाग्निस्तृप्यति काष्ठानाम्' "पितॄनतार्प्सीत्सममंस्तबन्धून्' इति ( तृप्यति ततर्प, ततृपतुः, ततर्पिथ, ततर्प्थ तत्रप्थ, ततृपथुः, ततृप, ततर्प, ततृपिव, ) "अनुदात्तस्य चर्दुपधस्य'' इतिथल्यनिट्पक्षेऽमागमविकल्पः कृते च तस्मिन् यणादेशः ( तर्पिता, तर्प्ता, त्रप्ता तर्पिष्यति, तर्प्स्यति, त्रप्स्यति तृप्यतु अतृप्यत् तृत्येत्, तृप्यात्, )लिङौ ( अतृपत्, अतृपताम्, ) पुषादित्वादङ् [ स्पृशमृशकृषतृपदृपां च्लेः सिज्वा वक्तव्यः ] इति सिच्पक्षेअतर्पीत् अतर्पिष्टामिति "नेटि'' इति वृद्धिनिषेधः अनिट्पक्षे त्वमागमे ( अत्राप्सीत् ) अन्यदा ( अतार्प्सीत् ) उभयत्र "वदव्रज'' इति वृद्धिः ( तितर्पिषति, तितृप्सति, ) "हलन्ताच्च'' इति सनः कित्त्वात् नामागमो नापि गुणः ( तरीतृप्यते तरीतृपीति, तरीतर्ति ) इत्यादि रुग्रिकोरपि नेयम् ( तर्पयति अततर्पत् अतीतृपत् ) उरृद्वा ( तर्पित्वा तृप्त्वा फलानां तृप्तः ) "पूरणगुणसुहितार्थ'' इति षष्ठीसमासनिषेधः सुहितार्थास्तृप्तर्थाः (तृप्रः) पुरोडाशः "स्फायितञ्ची'' इत्यादिना रक् ( त्रपिष्ठः, त्रपीयान् ) तृप्तमाचष्टे ( त्रापयति ) "प्रियस्थिर'' इत्यादिना "णाविष्ठवत्'' इति च त्रपादेशः पृथ्वादिष्वपाठाद् इमनिजस्य नास्तीति वृत्तावुक्तम् ( तृपला ) लता "कल तृपश्च'' इति कलप्रत्ययः अमुं स्वादावपि मैत्रेयात्रेयादयः पठन्ति तद्वृत्तिन्यासपदमञ्जर्यादिकृतामनभिमतम् तत्त्त्रैवोपपादयिष्यते अयं युजादौ तुदादौ च तत्र तुदादौ द्वितीयान्तइत्येके 87</body></html>
