<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>

<div style="color:blue;" mAnaka_rUpa="अन्चुँ">अञ्चु</div>&nbsp;<div style="color:red;">गति,पूजनयोः</div>&nbsp;( अञ्चति आनञ्च अञ्चित्यादि ) गतौ व्यत्यञ्चतीत्यत्र "न गतिहिंसा'' इति तङ्निषेधः पूजायां तु"नाञ्चेः पूजायाम्'' इति नलोपनिषेधाद् (अञ्च्यते गुरुः अञ्च्यादिति भवति अञ्चित्वा अङ्क्त्वा ) "उदितो वा'' इति इड्विकल्पः इटि "न क्वा सेट्'' इत्यकित्त्वान्नलोपाभावः निष्ठायां "यस्य विभाषा'' इतीटः  प्रतिषेधात्समक्रमिति, "अञ्चोनपादाने'' इति निष्ठानत्वम् अपादाने तूदक्तमुदकं कूपादिति पृजाया तुं क्त्वानिष्ठयोः "उदितो वा'' इति विकल्पं "यस्य विभाषा'' इति निषेधं च बाधित्वा "अञ्चेः पूजायाम्'' इति नित्यमिट् (अञ्चित्वा अञ्चितोऽस्य गुरुः ) "मतिबुद्धिपूजार्थेभ्यश्च'' इति  वर्त्तमाने क्तः मतिरिच्छा, बुद्धिर्ज्ञानं, पूजा सत्कारः, "क्तस्य च वर्त्तमाने'' इति "न लोकाव्यय'' इति निषेधं बाधित्वा कर्त्तरि षष्ठी अस्याश्च "क्तेन च पूजायाम्'' इति समासो निषिध्यते पूजितो यः सुरासुरैरपीत्यत्र वर्त्तमानत्वेन तक्रकौण्डिन्यन्यायेन भूते क्तस्य बाधात तृतीया चिन्त्या यद्वा तेनेत्यधिकार, "उपज्ञाते' इति भूते क्तेन निर्देशाद् अयं वर्त्तमानक्तेन न बाध्यत इति सामान्येन ज्ञापकाश्रयणेनायं प्रयोगः समर्थनीयः तैलमुदच्यतेऽस्मिन्निति तैलोदङ्कश्चर्ममयस्त्रिकाष्ठिः "उदङ्कोऽनुदके'' इति घञ्निपात्यते उदके तूदकोदञ्चनम् ल्युट् "पुंसि संज्ञायाम्'' इति घस्तु न प्रत्युदाहृतः, घघञो रूपे स्वरे वा विशेषाभावात् घञोपि कृदुत्तरपदप्रकृतिस्वरमाद्युदात्तत्वं बाधित्वा "थाथघञ्क्ताजबित्रकाणाम्'' इति उत्तरपदं घञन्तोदात्तमेव प्रत्यञ्चतीति ( प्रत्यङ् )"ऋत्विक्'' इत्यादिना क्विनि "अनिदिताम्'' इत्यादिना नलोपे सौ"उगिदचां सर्वनामस्थाने''इति नुमि हल्ङयादिसंयोगान्तलोपयोः "क्विन्प्रत्ययस्य कुः'' इति कुत्वं ङकारः, प्रत्यञ्चावित्यादि भसंज्ञायां तु "अचः'' लुप्तनकारस्याञ्चतेरकारस्य लोपो भसंज्ञायामित्यल्लोपे <sUwra>चौ</sUwra>लुप्तनकारेञ्चतौ परे पूर्वपदस्य दीर्घं इति दीर्घे ( प्रतीच इत्यादि ) हलादौ जश्त्वे ( प्रत्यग्भ्यामित्यादि ) प्रत्यदिक्षवत्यत्र "खरि च'' इति चर्त्वम् नपुंसके तु स्वमोर्लुकि प्रत्यक् द्विवचनबहुवचनयोः "नपुंसकाच्च''इति शीभावं भत्वे पूर्ववदल्लोपदीर्घयोः ( प्रतीची ) "जस्शसोः शिः'' इति तस्य सर्वनामस्थानत्वाद् "नपुंसकस्य झलचः'' इति नुमि ( प्रत्यञ्चि )शेषं पूर्ववत् स्त्रियां ( प्रतीची ) "अञ्चतेश्चोपसंख्यानम्'' इति ङीपि भत्वे पूर्ववदलोपदीर्घत्वे पूजायां तु सर्वत्र नकारस्य लोपनिषेधाच्छ्रवणम् अत एव "अचः'' "चौ'' इति अल्लोपदीर्घत्वे न भवतः ( प्रत्यञ्चावित्यादि ) पदत्वे संयोगान्तलोपे "क्विन्प्रत्ययस्य'' इति कुत्वं ङकारः, सप्तमीबहुवचने <sUwra>ङ्णोः कुक् टुक् शरि</sUwra>ङकारणकारयोः पदान्तयोर्यथासंख्यं कुक्टुकौ शरि वेति कुकि [ चयो द्वितीयाः शरि पौष्कारसादे ] इति वा खकारे ( प्रत्यङ्क्षु प्रत्यङ्षु प्रत्यङ्खष्विति ) त्रीणि रूपाणि नपुंसके शीभावे विशेषः उत्पूर्वत्वे <sUwra>उद ईत्</sUwra>इति उदः परस्य लुप्तनकारस्याञ्चतेरादेः भसंज्ञायामीकारे ( उदीचः ) इत्यादि अन्यत्सर्वं प्रत्यक्शब्दवत् प्रतीच्यादिभ्यो <sUwra>दिक्शब्देभ्यः सप्तमीपञ्चमीप्रथमाभ्यो दिग्देशकालेष्वस्तातिः</sUwra>इति दिगादिवृत्तिभ्यः सप्तम्याद्यन्तेभ्यः स्वार्थे वास्तातिः दिशि दृष्टः शब्दो दिक्शब्दः "अञ्चेर्लुक्'' इत्यास्तातेर्लुक् "लुक् तद्धितलुकि'' इति स्त्रीप्रत्ययस्य लुक् ( प्रत्यग्वसति प्रत्यगागतः प्रत्यग्रमणीयमित्यादि ) प्रत्ययलक्षणेन तद्धितान्तत्वात् "तद्धितश्चासर्वविभक्तिः''इति अव्ययत्वात्सुपो लुक् अस्तातेरभावे प्रतीच्यामागतः( प्रतीची रमणीया ) इत्यादि ( प्रागेव पुरुषः प्राचीनः प्रागेवकुलं प्राचीनम् प्राच्येव ब्राह्मणी प्राचीना ) इति "विभाषाञ्चेरदिक्स्त्रियाम्'' इत्यञ्चत्यन्तात् प्रातिपदिकात्स्वार्थे वा खः अदक्स्त्रियामित्युक्तत्वाद् दिग्वृर्त्तेरप्यस्तात्यन्तादव्ययादलिङ्गादस्त्रीवृत्तित्वात्खो भवति प्राचीनं दिगिति यदा सप्तमीपञ्चम्यर्थादस्मात् खस्तदापि सप्तमीपञ्चम्योरर्थस्याभिहितत्वात् प्रादिकार्थत्वात् प्रथमैव, ( प्राचीनां दिशि वसति, प्राचीनं दिशि आगत) इति तथा च स्थानिवत्सूत्रे भाष्यं, ( प्राचीनं ग्रामादाम्रा ) इति, प्राचि देश इत्यर्थः खान्तोयं स्वभावान्नपुंसकलिङ्गः, ( प्राच्यम् अपाच्यम् उदीच्यम् प्रतीच्यम् ) "द्युप्रागपादुदक्प्रतीचो यत्'' इति शैषिको यत् ( सम्यक् ) "समः समि'' इति अञ्चतावप्रत्ययान्त उत्तरपदे समः सम्यादेशः तिर्यङ् "तिरसस्तिर्यलोपे'' इति "अचः'' इति लोपाभावे तिर्यादेशे यण् लोपे तु ( तिरश्च )इत्यादि सहाञ्चतीति ( सध्न्यङ् ) "सहस्य सध्रिः'' इत्यञ्चतावप्रत्ययान्त उत्तरपदे सध्यादेशः विष्वगञ्चतीति ( विष्वगद्यङ् देवानञ्चतीति देवाद्यङ् ) <sUwra>विष्वक्देवयोश्च टेरद्यञ्चतावप्रत्यये</sUwra>अप्रयान्तउत्तरपदे चकारात्सर्वनाम्नश्च ( सर्वद्र्यङ् इत्यादि) अदसोद्र्यादेशे मतभेदः "अदसोसेर्दादु दो मः'' इति असकारान्तस्यादसो दकारात्परस्य विधीयमानमुत्वमकाररेफयोरपि, तथा दो म इति मत्वमपि द्वयोरपि दकारयोरिति ( अमुमुयङ् ) इति भवतीति केचित् अदसो रेफादेशस्योकारस्य इकारापेक्षया यण् उत्वस्य पूर्वत्रासिद्धत्वान्न भवति शसादौ भत्वे "अच" इत्यल्लोपे 'चौ' इति अद्रेरिकारस्य दीर्घे पूर्ववदुकारस्य रेफादेशस्य यणभावे ( अमुमुईचः ) इत्यादि अपरे तूत्वमत्वे अन्त्यसदेशयोरेव रेफदकारयोरिति ( अदमुयङिति ) रूपं प्रतिपन्नाः अत्रापि पूर्ववदुकारस्य यणभावः शसादावल्लोपादि च अन्ये च असेरितिपदमः सेः सकारस्थानिकोऽकारो यस्येति व्याचक्षाणा अद्यादेशे त्यदाद्यत्वाभावान्नोत्वमत्वे इति अद्यङिति रूपमाहुः तथा च श्लोकवार्त्तिकम्--- <div style="color:Maroon;">अदसोद्रेः पृथङ् मुत्वं के चिदिच्छन्ति लत्ववत् 	के चिदन्त्यसदेशस्य नेत्येके ऽसेर्हि दृश्यते इति </div> अञ्चु गतियाचनयोरित्यग्रे स्वरितेत् विशेषणार्थो युजादौ 186</body></html>
