<!DOCTYPE html PUBLIC "-//W3C//DTD XHTML 1.0 Transitional//EN
http://www.w3.org/TR/xhtml1/DTD/xhtml1-transitional.dtd"><html><head> <meta http-equiv="Content-Type" content="text/html; charset=UTF-8"/></head><body>
 </it>
<it value="set" svara="anuxAwwewaH">इत आरभ्य रेवत्यन्ता उदात्ता अनुदात्तेतः।
<div style="color:blue;" mAnaka_rUpa="अयँ">अय </div>&nbsp;<div style="color:blue;" mAnaka_rUpa="वयँ">वय</div>&nbsp;<div style="color:blue;" mAnaka_rUpa="पयँ">पय</div>&nbsp;<div style="color:blue;" mAnaka_rUpa="मयँ">मय </div>&nbsp;<div style="color:blue;" mAnaka_rUpa="चयँ">चय</div>&nbsp;<div style="color:blue;" mAnaka_rUpa="तयँ">तय </div>&nbsp;<div style="color:blue;" mAnaka_rUpa="णयँ">णय </div>&nbsp;<div style="color:red;">गतौ</div>&nbsp;इत आरभ्य रेवत्यन्ता उदात्ता अनुदात्तेतः (अयते अयां चक्रे) "दयायासश्च'' इत्त्याम् (अयिता अयिष्यते अयाताम् आयत अयेत आशिषि अयिषीष्ट आयिष्यत ) अस्य लुङ्लिटोर्ध्वमि "विभाषेटः'' इति मूर्द्धन्यविकल्प उदाहार्यः एवमन्येष्वपि यान्तेषु (अयियिषते अययति माभवानयियत् आयः अयः) घञचौ चलानार्थत्वेपि नास्य युजस्ति, "न ये'' इति यान्तानां तन्निपेधतु तेन अयितेति सामान्यस्त्रृन् भवति (प्लायते) <sUwra>उपसर्गस्यायतौ</sUwra>इति उपसर्गस्थस्य रेफस्यायतिपरत्वाल्लत्वम् नन्वेकादेशस्य स्थानिवत्त्वद्रेफस्यायतिः परो न भवति सत्यम् "येननाव्यवधानं तेन व्यवहितेपि वचनप्रामाणत्' इति एकेन वर्णेन व्यवधानमाश्रयिष्यते न चास्ति "पूर्वत्रासिद्धे न स्थानवद्'' इति, "तस्य दोषः संयोगादिलोपलत्वणत्वेषु'' इति तस्य सापवादत्वात एवं च (पल्ययते) इत्यत्रापि लत्वं भवति न चानन्तरो निर्दुरो रेफोवकाश इति वाच्यम् तर्हि लाघवार्थे तावेवोपाददीत येषामुपसर्गविशेषणमयतिग्रहणम् अयतिपरस्योपसर्गस्य यो रु इति तेषां नैवास्य चोद्यस्यावसरः, किं तु प्रत्यय इत्यत्रापि ल्वं स्यात् भविव्यमेवेति तेषामेव केचित्, अपरे तु प्रतिपूर्वस्यायतेर्नैष प्रयोग इति, तेषां प्रत्ययशब्दः प्रतिपूर्वादिणोचि, प्रत्ययितशब्दोप्यस्मादेव तारकादित्वादितचि (निरयते दुरयते ) इति प्रयोगस्मान्तयोर्द्रष्टव्यः नह्मत्र लत्वप्रसङ्ग, "ससजुषोः'' इत्यस्यासिद्धत्वात् (वयते ववये) वादित्वान्नैत्त्वाभ्यासलोपौ (वयिता) इत्यादि पूर्ववत् (विवयिषते वावय्यते वावयीति वावति वावतः वावयति वावयीषि वावसि वावथः वावथ वावयीमि वावामि वावावः वावामः) वलि यलोपः यञादौ तु कृते लोपे "अतो दीर्घो यञि'' इति दीर्घः ज्ञो यलोपात्पूर्वं नित्यत्वादद्भावे वल्परत्वाभावाद्यलोपाभावः, लोटि सेर्हिभावात् परत्वात्पूर्वं वलि लोपे तदनन्तरं हिरादेशः, तस्यैव "अतो हेः''इति लुकि (वाव)इति भवति पूर्वं तु हिभावे तमाश्रित्य वलि लोपे सन्निपातपरिभाषया हेर्लुङ् न स्यात्, उत्तमे तु नित्यत्वादाटि यलोपाप्रसङ्गात्, ( अवावत्, अवाव )इत्यादि भवति इदं च व्योर्वलि लोप इत्यनुवादपूर्वं विधेयं निर्दिश्य तस्य पूर्वनिर्देशेन विद्धयन्तराद्बलीयस्त्वज्ञापनादवगम्यते, यत्तु तत्र वृत्तावुक्तंपूर्वनिर्देशस्य फलं वेरपूक्तलोपात्पूर्वं वलि लोप इति, तद्विध्यन्तरोपलक्षणम् आहुश्चैवं तत्र व्याख्यातारः यद्वा प्रकृतिविषेषं प्रत्ययविशेषं चापेक्षमाणाद्धलङ्यादिलोपात् वर्णमात्रापंक्षत्वादन्तन्ङ्गो वलि लोप इति पूर्वमेवासावत्र प्रवर्त्तिष्ते ( पयते पेये पयिता मयते मेये मयिता चयते चेये चयिता तयते तेये यिता नयते नेये नयिता) इत्यादि चयिवत् नयतेर्णोपदेशत्वात् प्रणयतइति णत्बं भवति अत्र षयीति मूर्द्धन्योष्मादिरपि क्कचित् कोशे पठ्यते, मैत्रेयादिभिस्तु न पठ्यते नयादीनामपि अयिवत् "न ये'' इति युज्निषेधात् तच्छीलादौ तृनेव णय रक्षणे चेति मैत्रेयः तय णयेत्येके अयादीनां क्कौवलि लोपे तुकि (यत्, वत्,) इत्यादि भवति अतो लोपस्तु न भवति, आर्द्धधातुकोपदेशे यदकारान्तं तस्य तद्विधानात् 476</body></html>
